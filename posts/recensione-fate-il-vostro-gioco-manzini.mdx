---
title: Recensione "Fate il vostro gioco" di Antonio Manzini
slug: recensione-fate-il-vostro-gioco-manzini
isPublished: true
publishedAt: 17-10-2019
updatedAt: 03-06-2021
category: Recensioni
type: Libro
image: FateIlVostroGioco.jpg
extract: "Fate il vostro gioco è il primo romanzo di Antonio Manzini che leggo ed è quindi stato la mia introduzione al personaggio del vicequestore Rocco Schiavone. Ogni capitolo di “Fate il vostro gioco” copre un giorno della settimana per un totale di otto giorni. La trama scorre lenta, a tal punto che mi chiedo quante ore ci sono nelle giornate di Rocco Schiavone, il quale riesce a fare qualsiasi cosa immaginabile in poche ore."
---

<Book slug="fate-il-vostro-gioco" />

Fate il vostro gioco è il primo romanzo di Antonio Manzini che leggo ed è quindi stato la mia introduzione al personaggio del vicequestore Rocco Schiavone.

### Trama

Ogni capitolo di "Fate il vostro gioco" copre un giorno della settimana per un totale di otto giorni. La trama scorre lenta, a tal punto che mi chiedo quante ore ci sono nelle giornate di Rocco Schiavone, il quale riesce a fare qualsiasi cosa immaginabile in poche ore.

Le indagini sono la parte minore del libro, non sembra nemmeno un giallo/noir. Prima di tutto ci sono le relazioni di Rocco Schiavone con amici e amanti, poi le relazioni di Rocco Schiavone con i colleghi, poi le avventure di Rocco Schiavone in giro per Aosta, seguito dalle avventure di Rocco Schiavone con un bambino a caso e, per concludere, le indagini. In nessun punto della lettura mi sono annoiato, ma è evidente la quantità di elementi aggiunti per allungare il brodo.

### Personaggi

Rocco Schiavone è un personaggio complesso, ma che nel corso della storia diventa comunque chiaro pur non avendo letto i libri precedenti. Tutti i personaggi secondari, sopratutto i colleghi di Rocco, sono invece piatti e poco riconoscibili. Pochi di loro hanno caratteristiche uniche o nomi facilmente identificabili e sembra quasi che l'autore faccia apposta a confonderci le idee chiamando lo stesso personaggio con nomi differenti (Nome, Cognome e soprannome).

### Finale

Attenzione spoiler:

<Spoiler text="La parte peggiore di questo libro è che non si conclude. Arrivati al finale viene svelato il colpevole, ma Rocco Schiavone decide di aver sbagliato e si convince che in realtà l'assassino è un'altra persona, quindi tutto questo libro è inutile. Ovviamente poco dopo l'uscita di questo libro è uscito il seguito, un nuovo capitolo delle avventure di Rocco Schiavone dove, forse, scopriremo il colpevole. Grazie a questa trovata geniale non mi sento di dare un voto alto a questo libro, la trovo una pratica molto sleale verso i lettori." />

### Conclusioni

Un romanzo piacevole da leggere, ma inconclusivo.