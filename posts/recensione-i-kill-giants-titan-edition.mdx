---
title: Recensione "I kill Giants - Titan edition" di Joe Kelly e JM Ken Niimura
slug: recensione-i-kill-giants-titan-edition
isPublished: true
publishedAt: 14-11-2019
updatedAt: 03-06-2021
category: Recensioni
type: Libro
image: IKillGiantsTitan.jpg
extract: "I kill Giants è rimasto fermo in libreria per anni in attesa di essere letto, perciò non ricordo i motivi per cui lo acquistai. Qualche giorno fa decisi però di leggerlo, più che altro perché l'idea di avere un fumetto in attesa da così tanto tempo mi metteva angoscia. Ho quindi iniziato la lettura di questa graphic novel senza sapere molto, solo che la protagonista uccide i giganti."
---

<Book slug="i-kill-giants" />

I kill Giants è rimasto fermo in libreria per anni in attesa di essere letto, perciò non ricordo i motivi per cui lo acquistai. Qualche giorno fa decisi però di leggerlo, più che altro perché l'idea di avere un fumetto in attesa da così tanto tempo mi metteva angoscia. Ho quindi iniziato la lettura di questa graphic novel senza sapere molto, solo che la protagonista uccide i giganti.

### Trama

Barbara è una bambina che uccide i giganti, o che almeno crede di poterlo fare. Partendo da questa introduzione si potrebbe pensare che I kill Giants è una graphic novel fantasy, ma rientra invece nella categoria dei fumetti di formazione (non aggiungo altro per evitare spoiler).

I primi capitoli sono confusionari, non è ben chiaro cosa sta accadendo e qual è la direzione che prenderà la storia, ma col passare delle pagine tutto si fa più chiaro.

<Image  url="IKillGiants1.jpeg"  alt="Un estratto dal volume"  layout="intrinsic"  width={768} height={1024} center={true}/>

La storia è breve, ho letto tutto in poco meno di un'ora, ma non presenta punti morti o parti aggiunte solo per aumentare la durata della lettura. La brevità del fumetto si risente nei personaggi, poco caratterizzati e piuttosto superficiali.

### Disegni

I disegni di JM Ken Niimura sono a tratti sporchi e imprecisi, ad altri dettagliati e meravigliosi da vedere. Nel complesso ho trovato i disegni ottimi e sempre adatti alla componente narrativa.

Non ho apprezzato i balloon, le linee di collegamento per identificare l'interlocutore spesso non sono facili da individuare, sopratutto in vignette ricche di dialoghi.

<Image  url="IKillGiants2.jpeg"  alt="Un estratto dal volume"  layout="intrinsic"  width={1024} height={768} center={true}/>

### Contenuti extra

<Image  url="IKillGiants3.jpeg"  alt="Un estratto dal volume"  layout="intrinsic"  width={768} height={1024} center={true}/>

I kill Giants - Titan edition include parecchi contenuti extra, tra cui disegni splash esclusivi di altre edizioni straniere, delle strisce comiche sul rapporto di lavoro tra Joe Kelly e Ken Niimura e il copione completo del primo capitolo. Sono aggiunte piacevoli e molto corpose che giustificano appieno il prezzo extra.

### Conclusioni

Una graphic novel molto piacevole da leggere, ma non la considero il capolavoro a cui tutti inneggiano.