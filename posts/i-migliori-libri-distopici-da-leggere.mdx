---
title: I Migliori Libri Distopici Da Leggere
slug: i-migliori-libri-distopici-da-leggere
isPublished: true
publishedAt: 28-02-2021
updatedAt: 04-06-2021
category: Articolo
image: books/MetroTrilogia.jpg
extract: "Secondo il dizionario, una distopia è una rappresentazione di un futuro indesiderabile, caratterizzato da una società totalitaria, scientista e tecnocratica. Si tratta quindi di un genere letterario molto ampio, spesso unito ad altri generi, come fantascienza, thriller o horror. Per questo motivo i romanzi distopici sono spesso molto differenti tra loro e non è detto che tutti possano piacerci. In questa lista vi parlerò delle mie distopie preferite e quelle che, secondo me, tutti dovrebbero provare a leggere."
---

Secondo il dizionario, una distopia è una _rappresentazione di un futuro indesiderabile, caratterizzato da una società totalitaria, scientista e tecnocratica_. Si tratta quindi di un genere letterario molto ampio, spesso unito ad altri generi, come fantascienza, thriller o horror. Per questo motivo i romanzi distopici sono spesso molto differenti tra loro e non è detto che tutti possano piacerci.

In questa lista vi parlerò delle mie distopie preferite e quelle che, secondo me, tutti dovrebbero provare a leggere.


### “Metro” di Dmitry Glukhovksy
<Book  slug="metro-2034"  />

_Metro_ di Dmitry Glukhovksy è stata una delle prime serie distopiche che abbia mai letto e quella che mi ha fatto innamorare del genere. Una scrittura sublime perfetta per il genere, qualcosa che ho trovato solo nei libri di autori russi. Consiglio assolutamente la lettura di questo capolavoro a chiunque voglia immergersi in una distopia per la prima volta.

<InternalLink slug="recensione-metro-2034" text="Leggi la recensione completa" />
[Acquista su Amazon](https://amzn.to/3uc3NO0).


### “Picnic sul ciglio della strada” di Arkadi e Boris Strugatzki
<Book  slug="picnic-sul-ciglio-della-strada"  />

Altra pietra miliare della distopia russa, _Picnic sul ciglio della strada_ è uno dei libri più famosi scritto da autori dell'URSS. Grazie alla loro prosa caratteristica i fratelli Strugatzki riescono a raccontare una storia trasmettendoci direttamente l'angoscia provata dal protagonista. Non è sicuramente un libro per tutti data la sua particolare struttura narrativa, ma consiglio di dargli una possibilità.

<InternalLink slug="recensione-picnic-sul-ciglio-della-strada" text="Leggi la recensione completa" />
[Acquista su Amazon.](https://amzn.to/3bicSfD)


### “Battle Royale” di Koushun Takami
<Book  slug="battle-royale"  />

_Battle Royale_ è il capolavoro e unico libro di Koushun Takami, autore che ha dato le basi per uno dei generi più in voga negli ultimi anni. In questo libro l'adrenalina non smette un attimo di scorrere, siamo sempre all'erta e non c'è un momento di pausa. Non manca poi un po' di follia stravagante, con personaggi fuori dal comune e scene da film d'azione hollywoodiano.

Sicuramente uno dei migliori libri che abbia mai letto, assolutamente consigliato soprattutto per il valore che ha portato alla cultura popolare degli ultimi anni.

[Ne ho anche parlato su Arte della Lettura Podcast!](https://open.spotify.com/episode/2646TsnORdaBjoeoMORGC7?si=AqkLagnrSaakVjbVf7KlUg)

<InternalLink slug="recensione-battle-royale-takam" text="Leggi la recensione completa" />
[Acquista su Amazon.](https://amzn.to/3pyJDdD)


### “Il mondo nuovo” di Aldous Huxley
<Book  slug="il-mondo-nuovo-ritorno-al-mondo-nuovo"  />

_Il mondo nuovo_ di Aldous Huxley è un famosissimo classico della letteratura distopica, perciò non poteva mancare. In questo libro l'autore riesce a creare un mondo distopico estremamente dettagliato e realistico. A volte le descrizioni possono risultare un po' troppo puntigliose e prolisse, ma nel complesso si tratta di un ottimo libro fondamentale per gli appassionati delle distopie.

<InternalLink slug="recensione-il-mondo-nuovo-aldous-huxley" text="Leggi la recensione completa" />
[Acquista su Amazon.](https://amzn.to/3qC3XvM)


### “La strada” di Corman McCarthy
<Book  slug="la-strada"  />

_La strada_ di Corman McCarthy è una distopia unica, dove la prosa dell'autore supporta perfettamente la malinconia e la solitudine delle ambientazioni. Frasi asciutte e brevi ci immergono in un mondo desolato dove un uomo e suo figlio cercano di sopravvivere giorno per giorno. Fra tutte le distopie citate in questo articolo, questa è sicuramente la più meritevole.

<InternalLink slug="recensione-la-strada-corman-mccarthy" text="Leggi la recensione completa" />
[Acquista su Amazon.](https://amzn.to/3binMC9)


### “Io sono leggenda” di Richard Matheson
<Book  slug="io-sono-leggenda"  />

_Io sono leggenda_ ha una prosa asciutta e diretta molto simile a quella di Corman McCarthy e forse proprio per questo motivo mi è piaciuto così tanto. In questo romanzo il protagonista, Robert Neville, passa le giornate a prepararsi per la notte, quando i vampiri si svegliano pronti a uccidere l'ultimo uomo rimasto sulla terra.

<InternalLink slug="recensione-io-sono-leggenda-richard-matheson" text="Leggi la recensione completa" />
[Acquista su Amazon.](https://amzn.to/3axrb0w)


### “Falce” di Neal Shusterman
<Book  slug="falce"  />

L'uomo ha sconfitto la morte e le persone possono vivere per l'eternità, ma lo spazio rimane comunque limitato. Nel libro di Neal Shusterman la soluzione consiste in un gruppo di persone, le Falci appunto, che hanno il compito di _spigolare_ le persone, uccidendole in modo definitivo, per mantenere la popolazione entro una certa quantità.

Una delle migliori distopie degli ultimi anni.

<InternalLink slug="recensione-falce-neal-shusterman" text="Leggi la recensione completa" />
[Acquista su Amazon.](https://amzn.to/2NBM81s)