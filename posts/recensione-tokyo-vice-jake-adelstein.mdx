---
title: Recensione "Tokyo Vice" di Jake Adelstein
slug: recensione-tokyo-vice-jake-adelstein
isPublished: true
publishedAt: 5-03-2019
updatedAt: 22-04-2021
category: Recensioni
type: Libro
image: TokyoVice.jpg
extract: "Iniziamo subito la recensione con una doverosa precisazione: Tokyo Vice è un libro che racconta la storia di un giornalista americano in Giappone. Viene detto sin da subito nella sinossi, me ne rendo conto, ma è facile confondersi e credere che questo libro parli di Yakuza. Credevo di essere il solo ma a quanto pare molti si sono sbagliati come me. Sarà stata la copertina, la sinossi o le premesse sui siti e-commerce, ma la mia idea era quella di un libro incentrato sulla malavita giapponese. La Yakuza c'è, ma occupa un terzo di tutto il racconto a essere generosi."
---

<Book slug="tokyo-vice" />

Iniziamo subito la recensione con una doverosa precisazione: Tokyo Vice è un libro che racconta la storia di un giornalista americano in Giappone. Viene detto sin da subito nella sinossi, me ne rendo conto, ma **è facile confondersi e credere che questo libro parli di Yakuza**. Credevo di essere il solo ma a quanto pare molti si sono sbagliati come me. Sarà stata la copertina, la sinossi o le premesse sui siti e-commerce, ma la mia idea era quella di un libro incentrato sulla malavita giapponese. La Yakuza c'è, ma occupa un terzo di tutto il racconto a essere generosi.

Il libro è facilmente divisibile in tre parti.
L'autore **nei primi capitoli narra la sua storia personale**, com'è entrato nello Yomiuri Shinbun e ci parla dell'inizio della sua carriera.  
Arrivano poi **diversi capitoli con diversi racconti casuali**: alle volte ci viene narrata la noiosa vita d'ufficio, alle volte le sue avventure private. Ogni tanto un capitolo è dedicato a un caso di criminalità, tra cui la scomparsa di Lucie Blackman e gli omicidi dell'allevatore di cani e animali esotici. **La Yakuza fa qualche comparsa qua e là**, ma l'autore stesso dice che al tempo non era di suo interesse (o comunque, non era il suo campo).  
Le ultime pagine parlano dell'argomento per cui ho acquistato il libro, **lo "scontro" tra Adelstein e Tadamase Goto**, anticipato più volte nel testo (un continuo nominare Goto e l'esperienza dell'autore con il boss, per poi dire *"Ma ne parlerò più avanti"*).

Se anche voi siete interessati al libro per questo motivo, lasciate perdere. **Se ne parla ben poco**, molte cose non vengono dette e sembra più un contentino, un qualcosa aggiunto per rendere più interessante la sinossi del libro.
Adelstein dice che certe cose non le può scrivere per proteggere i propri testimoni. Non essendo un gran esperto di queste procedure gli abbono la scusa.

<Image url="books/TokyoVice2.jpg" alt="Il libro" layout="intrinsic" width={500} height={360} center={true}/>

**L'edizione italiana Einaudi non ha grandi pregi o difetti**. Vi sono un paio di errori editoriali, tra cui parole ripetute, ma nulla di grave. Le pagine e la copertina sono di qualità buona e non vi sono sbavature.  
**Ciò che avrei apprezzato, e la cui mancanza fa perdere qualche punto al libro, è un bel glossario** come quello di <InternalLink postSlug="recensione-kitchen-banana-yoshimoto" text="Kitchen di Banana Yoshimoto"/>. L'autore non sempre spiega il significato delle parole giapponesi che usa e **ricordarsi tutti i nomi dei personaggi incontrati da Adelstein non è per niente facile**.

Se cercate un libro che parla in modo piuttosto generico (e, molto importante, in modo personale) della criminalità giapponese, questo è un ottimo libro. Se cercate un libro che parli di Yakuza, guardate altrove. Vi è sicuramente qualcosa di più ricco, oggettivo e specifico.


**Cosa mi è piaciuto**: Il racconto in generale è facilmente godibile, alle volte ripetitivo.  
**Cosa non mi è piaciuto**: La mancanza di un glossario, il fatto che di Yakuza si parla poco, l'eccessiva lunghezza di alcuni racconti.