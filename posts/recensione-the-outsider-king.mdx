---
title: Recensione "The Outsider" di Stephen King
slug: recensione-the-outsider-king
isPublished: true
publishedAt: 14-03-2019
updatedAt: 04-05-2021
category: Recensioni
type: Libro
image: TheOutsider.jpg
extract: "Il libro segue le indagini del detective Ralph Anderson che accusa Terry Maitland, idolo della città conosciuto da tutti, di aver ucciso e molestato un ragazzino. Ma sempre più incongruenze verranno a galla: può un uomo trovarsi in due posti contemporaneamente? E se le prove scientifiche non fossero affidabili? Forse qualcosa di estraneo ha effettuato quel crimine… un Outsider. Questo ibrido tra giallo e horror non mi ha convinto del tutto. Nella prima metà i personaggi continuano a citare le prove in possesso degli agenti (DNA e testimoni oculari) e a confrontarle con quelle a difesa dell’accusato, le quali si contraddicono a vicenda. Per circa 200 pagine abbiamo quindi un continuo ripetersi di concetti quali “Non è possibile, non poteva essere in due posti!” o “Il DNA parla chiaro, non può sbagliarsi”, che alla lunga stancano. Questa parte poteva benissimo essere ridotta notevolmente senza subire grosse perdite."
---

<Book slug="the-outsider" />

The Outsider è l’ultimo libro di <InternalLink text="Stephen King" slug="autori/stephen-king" />, un ibrido tra il police procedural (sotto genere del giallo) e l’horror.

### Trama

Il libro segue le indagini del detective Ralph Anderson che accusa Terry Maitland, idolo della città conosciuto da tutti, di aver ucciso e molestato un ragazzino. Ma sempre più incongruenze verranno a galla: può un uomo trovarsi in due posti contemporaneamente? E se le prove scientifiche non fossero affidabili? Forse qualcosa di estraneo ha effettuato quel crimine… un Outsider.

Questo ibrido tra giallo e horror non mi ha convinto del tutto. Nella prima metà i personaggi continuano a citare le prove in possesso degli agenti (DNA e testimoni oculari) e a confrontarle con quelle a difesa dell’accusato, le quali si contraddicono a vicenda. Per circa 200 pagine abbiamo quindi un continuo ripetersi di concetti quali “Non è possibile, non poteva essere in due posti!” o “Il DNA parla chiaro, non può sbagliarsi”, che alla lunga stancano. Questa parte poteva benissimo essere ridotta notevolmente senza subire grosse perdite.

Finalmente i personaggi si convincono dell’esistenza di qualcosa di sovrannaturale, si passa quindi alla parte del libro “horror”. Horror tra virgolette perché in realtà di horror non ha nulla. Non mette ansia, non crea timore, non fa paura. Le interazioni con l’Outsider sono minime, quasi nulle, e non vi è mai una vera sensazione di paura o pericolo. Sicuramente non uno degli horror più riusciti di King.

### Personaggi

Il libro è ricco di personaggi, la maggior parte dei quali inutili e facilmente dimenticabili. Qualcuno morirà, ma la loro morte non provoca alcuna emozione tanto sono personaggi poco caratterizzati.

### Edizione

The Outsider si trova solo in copertina rigida al momento. La sovraccoperta presenta una strana rifinitura ruvida in alcune parti piacevole al tatto ma che potrebbe rovinarsi facilmente col tempo. Senza la sovraccoperta la copertina è semplicemente nera lucida. Le pagine sono di ottima qualità e non ci sono errori di alcun tipo all’interno del libro.  
Considerato il prezzo del volume mi aspettavo che le pagine fossero d’oro.

### Conclusioni

Un buon thriller, ma di horror non ha praticamente nulla. Non uno dei migliori libri di Stephen King, ma è comunque una lettura più che godibile, anche se più lunga del necessario.