---
title: Recensione "Picnic sul ciglio della strada" di Arkadi e Boris Strugatzki
slug: recensione-picnic-sul-ciglio-della-strada
isPublished: true
publishedAt: 11-03-2019
updatedAt: 25-04-2021
category: Recensioni
type: Libro
image: PicnicSulCiglioDellaStrada.jpg
extract: "Picnic sul ciglio della strada, il più famoso libro dei fratelli sovietici Strugatzki, viene considerato come la più importante opera di fantascienza russa, fonte di infinita ispirazione per altri autori (per esempio la serie Metro, qui parlo di Metro 2034 e qui di Metro 2035). Il libro presenta un approccio diverso alla fantascienza da me letta in precedenza, sia per quanto riguarda i contenuti sia per il metodo di narrazione."
---

<Book slug="picnic-sul-ciglio-della-strada" />

_Picnic sul ciglio della strada_, il più famoso libro dei fratelli sovietici Strugatzki, viene considerato come **la più importante opera di fantascienza russa,** fonte di infinita ispirazione per altri autori (per esempio la serie Metro, qui parlo di <InternalLink text="Metro 2034" slug="recensione-metro-2034" /> e qui di <InternalLink text="Metro 2035" slug="recensione-metro-2035-dmitry-glukhovsky" />). Il libro presenta un **approccio diverso alla fantascienza** da me letta in precedenza, sia per quanto riguarda i contenuti sia per il metodo di narrazione.

Gli alieni esistono e durante un loro passaggio per il nostro pianeta ci hanno lasciato delle _Zone_, aree ricche di manufatti stravaganti e che presentano fenomeni unici. I cosiddetti Stalker entrano illegalmente in queste aree estremamente pericolose alla ricerca di oggetti da rivendere. Uno di loro è Roscio, protagonista del libro.

Il libro si concentra sulla storia di Roscio nel corso degli anni, effettuando salti temporali atti anche a dividere il libro in capitoli. Si è coinvolti nella sua storia, nelle sue emozioni mentre esplora la Zona e quando ne esce. **La Zona e i manufatti** **non vengono approfonditi molto,** se non per sporadiche spiegazioni e per un lunghissimo ma scorrevole dialogo a metà racconto, e **a****l lettore viene lasciata molta libertà d'interpretazione**. L'origine stessa delle zone non viene spiegata in modo preciso; gli autori forniscono diverse teorie, poi sta al lettore scegliere la sua preferita o crearsene una nuova. Per via dei libri che sono solito leggere ho trovato questa "libertà di pensiero" molto gradevole e interessante; è un libro che **più lo leggi più scopri dettagli**.

Alcune parti del racconto sono angoscianti in modo perfetto. <Spoiler text="Per esempio quando ritroviamo Scimmietta, la figlia di Roscio, nel capitolo di Noonan." />
**La lunghezza è ottima**, non annoia mai e non lascia questioni in sospeso. Il finale è a libera interpretazione e porta il lettore a discuterne con altri lettori, anche questa una novità per me.

**L'edizione è meravigliosa, la adoro**. La copertina è flessibile ma cartonata, con effetto ruvido (Identica a quella di <InternalLink text="LMVDM di Gipi" slug="recensione-lmvdm-gipi" />, che già avevo elogiato). Purtroppo pur avendone cura si rovina facilmente. Le pagine interne sono di carta Pigna, come scritto nel libro stesso, e sono più lisce rispetto alla carta usata normalmente. All'inizio dà una sensazione strana, ma in contrasto con la copertina crea un effetto davvero piacevole. **Un'edizione ottima per un libro ottimo.**

**Cosa mi è piaciuto:** La storia, la tecnica narrativa, la libertà d'interpretazione, l'edizione.

**Cosa non mi è piaciuto:** I "capitoli" sono infiniti, il libro spesso è introvabile, io l'ho tenuto sotto osservazione per un mese prima che tornasse disponibile (in poche copie)