---
title: Recensione "L'incubo di Hill House" di Shirley Jackson
slug: recensione-incubo-di-hill-house
isPublished: true
publishedAt: 18-03-2019
updatedAt: 18-05-2021
category: Recensioni
type: Libro
image: IncuboDiHillHouse.jpg
extract: "Qualche tempo fa su Instagram era scoppiata la mania per Shirley Jackson e, in particolare, proprio per “L’incubo di Hill House”. Con soli mesi e mesi di ritardo arrivo pure io, in quanto desideroso di leggere un bel libro horror. La trama è piuttosto semplice: quattro persone si trovano a vivere insieme in una casa infestata/maledetta cercando di osservare fenomeni sovrannaturali. Il libro inizia con l’introduzione dei vari personaggi e prosegue poi con il racconto delle giornate, e sopratutto delle notti, trascorse nella casa."
---

<Book slug="lincubo-di-hill-house" />

Qualche tempo fa su [Instagram](https://www.instagram.com/arte_della_lettura/) era scoppiata la mania per Shirley Jackson e, in particolare, proprio per "L'incubo di Hill House". Con soli mesi e mesi di ritardo arrivo pure io, in quanto desideroso di leggere un bel libro horror.

### Trama

La trama è piuttosto semplice: quattro persone si trovano a vivere insieme in una casa infestata/maledetta cercando di osservare fenomeni sovrannaturali. Il libro inizia con l'introduzione dei vari personaggi e prosegue poi con il racconto delle giornate, e sopratutto delle notti, trascorse nella casa.

È un libro piuttosto lento per quanto riguarda le parti horror; la maggior parte del libro è dedicata alle chiacchiere dei personaggi e a discutere di fenomeni passati o possibili in futuro, mentre le vere parti che dovrebbero essere horror sono ridotte al minimo.

Il finale conclude nel modo migliore il libro, non si poteva chiedere di meglio.

### Personaggi

I quattro personaggi principali sono ben caratterizzati e differenti tra loro, anche se maggior dettaglio e attenzione è stata data solo a un personaggio (niente spoiler!). Ben fatti i rapporti tra di loro e i dialoghi, sempre credibili.

Verso la fine del libro compaiono due nuovi personaggi: la moglie del professore e il suo assistente. Buona aggiunta in quanto totalmente differenti dagli altri personaggi, creando così una sensazione di novità, ma inutili ai fini del libro.

### Componente horror

L'incubo di Hill House non fa praticamente mai paura, nel senso comune della parola. In certi passaggi riesce a mettere un po' d'ansia e in altri mi sono trovato a rileggere le frasi più e più volte per cercare di capire bene ciò che stava succedendo nel dettaglio (non perché il libro sia poco chiaro).

Ho letto <InternalLink text="thriller che mi mettevano più agitazione di questo libro" slug="recensione-luomo-in-fuga-stephen-king" />, ma rimane comunque un libro con una buona componente "ansia". Non direi horror, però.

### Edizione

L'edizione dell'Adelphi è meravigliosa, di altissima qualità. La copertina ha un effetto vellutato molto piacevole al tatto, le pagine sono pesanti (non come certi libri che usano la carta velina al posto di fogli normali) e non c'è nessun errore di stampa. Per il prezzo irrisorio di copertina di 12 E, questa edizione è una delle migliori che abbia mai visto.

### Conclusioni

Un ottimo libro ben scritto e godibile, la cui componente horror risulta essere un po' deludente.