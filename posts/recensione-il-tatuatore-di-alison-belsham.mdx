---
title: Recensione "Il tatuatore" di Alison Belsham
slug: recensione-il-tatuatore-di-alison-belsham
isPublished: true
publishedAt: 8-03-2019
updatedAt: 25-04-2021
category: Recensioni
image: IlTatuatore.jpg
extract: "Il Tatuatore è il thriller d'esordio di Alison Belsham, finora dedita alle sceneggiature. In città avvengono diversi omicidi accumunati da un solo fattore: il killer rimuove parti del corpo tatuate. Sarà compito del neo-promosso ispettore Francis Sullivan, aiutato dalla tatuatrice dal passato turbolento Marni Mullins, risolvere il caso e dimostrare a tutti coloro che dubitano di lui il suo valore."
---

<Book slug="il-tatuatore" />

Il Tatuatore è il thriller d'esordio di Alison Belsham, finora dedita alle sceneggiature. In città avvengono diversi omicidi accumunati da un solo fattore: il killer rimuove parti del corpo tatuate. Sarà compito del neo-promosso ispettore Francis Sullivan, aiutato dalla tatuatrice dal passato turbolento Marni Mullins, risolvere il caso e dimostrare a tutti coloro che dubitano di lui il suo valore.

**Un thriller interessante**, che si legge con facilità e che invoglia il lettore a proseguire la lettura per scoprire sempre più dettagli, cosa che ogni buon thriller dovrebbe fare. Purtroppo i personaggi che andranno a influire sul libro sono facilmente intuibili e, seppur ben scritto, logico e interessante, **il finale mi ha lasciato con l'amaro in bocca**. Le scene finali avvengono molto rapidamente rispetto al resto della storia, sarebbe forse stato meglio allungare un po' la parte finale del libro e renderla meno cliché (Classico salvataggio in stile principessa nel castello protetto dal drago). Il killer viene scoperto per un errore molto banale, non accettabile in un personaggio così preciso e attento ai dettagli.

Il libro è diviso equamente in capitoli di 5 minuti circa ciascuno, ognuno dei quali descrive la storia dal punto di vista di un personaggio differente tra Marni, Francis, Therry (l'ex marito di Marni) e Rory (collega di Francis). Questo ci permette di capire la storia vedendola da due mondi differenti, quello della polizia e quello dei tatuatori.

I due protagonisti vengono coinvolti nella storia per due motivi differenti ma ugualmente validi, cosa che mi è piaciuta molto. Marni Mullins vuole proteggere il suo mondo, quello dei tatuaggi, dal Ladro di Tatuaggi mente Francis Sullivan deve risolvere a tutti i costi il caso per dimostrare il proprio valore e per poter far carriera. **Sia Marni che Francis sono caratterizzati in modo ottimale**, anche grazie alla narrazione multipla, ma **i personaggi secondari sono lasciati un po' da parte**. Non è del tutto un punto a sfavore, visto che ci si concentra maggiormente sui crimini e sui personaggi principali. Più spazio al thriller.

Vi sono anche parti dove "parla" il killer. Sentiamo cosa pensa mentre uccide, mentre scuoia, descrive nel dettaglio i suoi metodi. Sono parti che ho trovato molto affascinanti e, secondo me, arricchiscono notevolmente la qualità del racconto.

L'ebook si trova a soli 3 euro, spesso scontato a 0.99, un furto per un libro del genere. Consiglio vivamente l'acquisto a chiunque, io stesso non sono un grande divoratore di thriller ma **ho apprezzato molto quest'opera**.

In generale un buon libro, forse non un "capolavoro" come viene definito da alcuni ma **sicuramente un ottimo primo libro**.