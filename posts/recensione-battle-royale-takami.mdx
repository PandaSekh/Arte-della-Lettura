---
title: Recensione "Battle Royale" di Koushun Takami
slug: recensione-battle-royale-takami
isPublished: true
publishedAt: 16-03-2019
updatedAt: 16-03-2019
category: Recensioni
type: Libro
image: BattleRoyale.jpg
extract: Battle Royale è ciò che meglio rappresenta la definizione di libro cult. Fonte di ispirazione per infinite opere di qualsiasi tipo - libri, film, videogiochi... - e unica opera di Koushun Takami (senza considerare il manga di Battle Royale), è un libro cruento e senza scrupoli che riesce a intrattenere per tutta la sua lunghezza.
---

<Book slug="battle-royale" />

Battle Royale è ciò che meglio rappresenta la definizione di **libro cult. Fonte di ispirazione per infinite opere** di qualsiasi tipo - libri, film, videogiochi... - e unica opera di Koushun Takami (senza considerare il manga di Battle Royale), **è un libro cruento e senza scrupoli che riesce a intrattenere per tutta la sua lunghezza.**

<iframe src="https://open.spotify.com/embed/episode/2646TsnORdaBjoeoMORGC7" width="100%" height="232" frameBorder="0" allowTransparency="true" allow="encrypted-media"></iframe>

600 pagine di tensione, combattimenti, descrizioni di cadaveri e tanta, tanta psicologia. **Il racconto segue diversi personaggi**, tra cui si distingue sin da subito un gruppo principale, uno secondario e poi diversi personaggi a sé stanti. Ad alcuni verrà dedicato più tempo di altri, ma ho apprezzato molto la netta differenziazione tra le loro storie. Questo **aiuta a tenere fresco il romanzo** e, cosa più importante, permette di vedere i pensieri e la psicologia dei diversi personaggi, ognuno differente. Non annoiare o appesantire un lettore per 600 pagine, che secondo me sono tante, non è compito facile, ma l'autore riesce benissimo nell'impresa grazie al sopracitato **cambio di prospettiva**, a uno **stile di scrittura semplice ma non banale** e a **un ottimo equilibrio tra le varie parti del racconto**: narrativa, combattimenti, descrizioni ambientali e caratteriali.

## Trama

La trama, una novità al tempo ma ormai usatissima negli ultimi anni, è molto semplice ma ben sfruttata. Vengono fornite armi e viveri a 42 ragazzi delle medie e questi devono uccidersi tra di loro, lasciando un solo vincitore. Pur con una base così "banale", **l'autore riesce a intrattenere per oltre 600 pagine senza mai annoiare**. Suspence, colpi di scena, cambi di prospettiva, tutto aiuta a rendere la lettura fluida e interessante. **Non si può mai dedurre ciò che succederà nelle pagine seguenti.**

## Personaggi

Caratterizzare 42 personaggi (43 con colui che gestisce il "Programma") non è un compito affatto facile, per questo motivo molti ragazzi vengono uccisi senza troppe pretese. Pur avendo relativamente pochi personaggi "importanti" (all'incirca 8, più qualche altro ragazzo secondario a cui vengono dedicati uno o due capitoli), per noi occidentali non è semplice ricordarci di loro per via dei loro nomi giapponesi. Ogni tanto, quando un personaggio viene citato, bisogna quindi fare mente locale per ripescare tutti i suoi frammenti descrittivi sparsi qua e là nel libro. In realtà non è un problema frequente, poiché **tutti i personaggi sono piuttosto stereotipati**: il duro che non parla mai, il ribelle, la ragazzina silenziosa e timida ma che dal nulla fa cose incredibili, il killer malato di mente e così via.
Altro punto negativo è che capiamo subito chi sono i protagonisti e per questo già sappiamo chi vincerà il Programma. Almeno così credevo, ma come già detto **la trama nasconde ottime sorprese!**

## Edizione

Copertina molto flessibile, comoda per leggere un libro di queste dimensioni, **dal design che ho apprezzato molto**. Spesso mi lamento della mancanza delle mappe, lo faccio sempre presente nelle recensioni, e questa volta davvero non capisco perché non è presente. Dannazione, c'è un'isola con delle zone identificate da numeri e lettere, a intervalli regolari alcune zone vengono proibite e non mettete una mappa? Questa è una mancanza per me gravissima, mi fa male al cuore. Vorrei togliere un punto al libro ma poi mi sentirei in colpa, alla fine è una mancanza dell'edizione più che della storia in sé. **Una mappa, a mio parere, avrebbe giovato tantissimo al libro e alla comprensione delle vicende** (ci si perde facilmente per via dei cambi del punto di vista e della vastità dell'area). Finito il libro ho acquistato il manga e... vi è una mappa al suo interno. Avendo già letto il libro non l'ho potuta sfruttare, ma la pubblico qui per aiutare voi lettori.

Mappa dell'isola di Battle Royale

<Image url="books/BattleRoyale_02.jpg" alt="Mappa dell'isola" layout="intrinsic" width={924} height={1024} center={true}/>

Avrei apprezzato anche una lista dei ragazzi, come nelle prime pagine, ma con i nomi di coloro che sono morti barrato alla fine di ogni capitolo. È una piccolezza, volendo si possono segnare da sé con una matita.

## Conclusioni

Ottimo libro. Trama interessante e mai noiosa, ma con personaggi abbastanza stereotipati. Purtroppo manca una mappa dell'isola.