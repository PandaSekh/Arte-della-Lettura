---
title: "Top 5 Libri 2018: I migliori libri letti nel 2018"
slug: top-5-libri-2018
isPublished: true
publishedAt: 21-03-2019
updatedAt: 18-05-2021
category: Recensioni
type: Articolo
image: Top2018.jpg
extract: "L’articolo di oggi è diverso dal solito, in quanto non si tratta di una recensione ma bensì di una classifica dei migliori libri che ho letto nel 2018. Ammetto che fare questa lista non è stato affatto semplice, ma credo sia un ottimo modo per iniziare l’anno. Non mi sono posto molte regole, solo una: I libri non devono necessariamente essere usciti nel 2018, conta solo averli letti in quell’anno."
---

<Image url="Top2018.jpg" alt="Copertina Top 2018" layout="intrinsic" width={642} height={1024} center={true}/>

Buon anno! Benvenuti nel 2019 con questo primo post sul blog.

L'articolo di oggi è diverso dal solito, in quanto non si tratta di una recensione ma bensì di una classifica dei migliori libri che ho letto nel 2018. Ammetto che fare questa lista non è stato affatto semplice, ma credo sia un ottimo modo per iniziare l'anno.  
Non mi sono posto molte regole, solo una: I libri non devono necessariamente essere usciti nel 2018, conta solo averli letti in quell'anno.

Non perdiamoci in chiacchiere e partiamo subito dalla quinta posizione!


### #5 - Post Office di Charles Bukowski

<Book  slug="post-office"/>

Primo libro di Bukowski che abbia mai letto, è stato per me l'introduzione a questo fantastico autore e per questo motivo mi sento quasi costretto a inserirlo nella classifica. È stato inoltre uno dei primi libri recensiti sul blog e, ad essere onesti, si vede.

In questo suo primo romanzo Bukowski narra tramite il suo alter ego Henry Chinaski del suo periodo lavorativo all'Ufficio Postale. Un romanzo a tratti deprimente ma ricco di umorismo cinico, caratteristica che adoro.

Recensione completa <InternalLink  slug="post-office-charles-bukowski"  text="a questo link" />.


### #4 - Tokyo Vice di Jake Adelstein

<Book  slug="tokyo-vice"/>

Jake Adelstein è stato giornalista allo Yomiuri Shinbun, il più grande quotidiano del Giappone, per circa 12 anni. In questo libro racconta i casi più salienti della sua carriera e mostra i retroscena della vita da giornalista giapponese gaijin (straniero).

Lettura molto interessante sia per gli appassionati di crimine sia per coloro interessati a vedere un lato "diverso" del Giappone. Si parla anche un poco di Yakuza, ma purtroppo non occupa molto spazio nel libro.

Recensione completa <InternalLink  slug="recensione-tokyo-vice-jake-adelstein"  text="a questo link" />.


### #3 - Battle Royale di Koushun Takami

<Book  slug="battle-royale"/>

Eccoci sul podio!  
In terza posizione troviamo questo fantastico romanzo giapponese fonte d'ispirazione per infinite altre opere.

Cito dalla recensione:

>"600 pagine di tensione, combattimenti, descrizioni di cadaveri e tanta, tanta psicologia. **Il racconto segue diversi personaggi**, tra cui si distingue sin da subito un gruppo principale, uno secondario e poi diversi personaggi a sé stanti. Ad alcuni verrà dedicato più tempo di altri, ma ho apprezzato molto la netta differenziazione tra le loro storie. Questo **aiuta a tenere fresco il romanzo** e, cosa più importante, permette di vedere i pensieri e la psicologia dei diversi personaggi, ognuno differente. Non annoiare o appesantire un lettore per 600 pagine, che secondo me sono tante, non è compito facile, ma l’autore riesce benissimo nell’impresa grazie al sopracitato **cambio di prospettiva**, a uno **stile di scrittura semplice ma non banale** e a un **ottimo equilibrio tra le varie parti del racconto**: narrativa, combattimenti, descrizioni ambientali e caratteriali."

Recensione completa <InternalLink  slug="recensione-battle-royale-takami"  text="a questo link" />.


### #2 - American Gods di Neil Gaiman

<Book  slug="american-gods-edizione-illustrata"/>

Alla seconda posizione ecco American Gods, fantasy piuttosto innovativo di un autore che sto adorando, Neil Gaiman.

Questo libro merita il secondo posto in quanto primo è stato uno dei primi libri di queste dimensioni che non mi ha annoiato, oltre ad essere il primo libro di Gaiman da me letto.

Recensione completa <InternalLink  slug="recensione-american-gods"  text="a questo link" />.


### #1 - Il trono di spade. Libro primo delle Cronache del ghiaccio e del fuoco di George R. R. Martin

<Book  slug="il-trono-di-spade-libro-primo-delle-cronache-del-ghiaccio-e-del-fuoco"/>

Ammetto di averci messo troppo tempo a leggere questo capolavoro. Erano ormai due anni che questo volume mi osservava dalla libreria in attesa di essere letto, poi finalmente mi sono deciso a curare la mia ignoranza in campo “Game of Thrones”.

Un libro fantastico, vince la prima posizione in quanto facente parte di una saga di libri e una serie TV. Mentre con American Gods finita la lettura non mi rimane altro da fare (si, so che esiste la serie tv, ma non è di mio gusto), con Game of Thrones ho tantissime altre opere di cui godere.

Recensione completa <InternalLink  slug="recensione-il-trono-di-spade-libro-primo"  text="a questo link" />.


E con questa classifica diamo il via al 2019, sperando sia un anno ricco di libri buoni! Per quest'anno ho deciso di puntare a 50 libri letti, in quanto nel 2018 ne ho letti 47 dei 30 che mi ero prefissato.  
Ecco ora un po' di belle statistiche da [Goodreads](https://www.goodreads.com/user/show/82308411-alessio) per concludere.

<Image url="Top2018_2.jpg" alt="Statistiche da Goodreads" layout="intrinsic" width={1024} height={1007} center={true}/>
<Image url="Top2018_3.jpg" alt="Statistiche da Goodreads" layout="intrinsic" width={1024} height={871} center={true}/>