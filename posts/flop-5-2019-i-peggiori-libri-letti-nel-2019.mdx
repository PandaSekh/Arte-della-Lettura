---
title: "Flop 5 2019: I peggiori libri letti nel 2019"
slug: flop-5-2019-i-peggiori-libri-letti-nel-2019
isPublished: true
publishedAt: 05-03-2020
updatedAt: 04-06-2020
category: Articolo
image: Flop2019.jpg
extract: "L’articolo di oggi è diverso dal solito, in quanto non si tratta di una recensione ma bensì di una classifica dei migliori libri che ho letto nel 2018. Ammetto che fare questa lista non è stato affatto semplice, ma credo sia un ottimo modo per iniziare l’anno. Non mi sono posto molte regole, solo una: I libri non devono necessariamente essere usciti nel 2018, conta solo averli letti in quell’anno."
---

<Image  url="Flop2019.jpg"  alt="Peggiori libri del 2019"  layout="intrinsic"  width={1024} height={1024} center={true}/>

Buon 2020! Dopo la <InternalLink slug="top-5-libri-2019-i-migliori-libri-letti-nel-2019" text="classifica dei migliori libri letti nel 2019" />, non poteva mancare la classifica dei libri _peggiori!_

Come già detto, è stato un anno povero di libri belli, perciò questa classifica è stata difficile da redarre, troppi libri pessimi!  
La regola che mi sono posto è una sola: I libri non devono necessariamente essere usciti nel 2019, conta solo averli letti in quell'anno. Inoltre, in questa classifica il #1 posto è riservato al libro _peggiore_.

Partiamo!

### #5 - Trilogia Shadow and Bone di Leigh Bardugo
<Book  slug="shadow-and-bone-shadow-and-bone-1"/>

Dopo aver letto <InternalLink slug="recensione-six-of-crows-bardugo" text="Six of Crows" /> riponevo grandi aspettative in questa trilogia (composta da <InternalLink slug="recensione-shadow-and-bone-leigh-bardugo" text="Shadow and Bone" />, <InternalLink slug="recensione-siege-and-storm-leigh-bardugo" text="Siege and Storm" /> e <InternalLink slug="recensione-ruin-and-rising-leigh-bardugo" text="Ruin and Rising" />), e forse proprio per questo sono rimasto molto deluso. Non sono stato l'unico, a quanto pare, visto che Mondadori in Italia ha pubblicato solo la duologia di Six of Crows, ignorando la trilogia che la precede.

Tanto romance, trama povera, worldbuilding inesistente e finale insoddisfacente. L'unica nota positiva di questa lettura è che posso riconoscere qualche personaggio che compare anche nella duologia Six of Crows, ma a parte questo non trovo altro.

<InternalLink slug="recensione-shadow-and-bone-leigh-bardugo" text="Qui la recensione completa" />.

### #4 - Marvel 1602 di Neil Gaiman
<Book  slug="marvel-1602"/>

Marvel 1602 è stato il primo libro di <InternalLink slug="autori/neil-gaiman" text="Neil Gaiman" /> che mi abbia deluso davvero. In questo fumetto tutti i personaggi sono stati reimmaginati nel 1602 ed è piacevole scoprire le loro identità, ma a parte questo piccolo giochino non vi è molto altro. Noioso ed estremamente costoso (l'edizione però è molto carina).

<InternalLink slug="recensione-marvel-1602-neil-gaiman" text="Qui la recensione completa" />.

### #3 - Quando eravamo giovani. Poesie I di Charles Bukowski
<Book  slug="quando-eravamo-giovani-poesie-i"/>

_Quando eravamo giovani_ è una raccolta di poesie che vanno dalla gioventù fino alla morte del padre di <InternalLink slug="autori/charles-bukowski" text="Charles Bukowski" />. Prima di questa raccolta avevo già letto <InternalLink slug="recensione-post-office-di-charles-bukowski" text="tutta la narrativa dell'autore" />, perciò questo libro è stato un deja-vu continuo. Non c'è nessun elemento nuovo, ma sono tutte cose già lette più volte negli altri suoi libri.

Probabilmente mi sarebbe piaciuto di più se lo avessi letto per primo, quindi sarebbe più corretto mettere in questa posizione qualsiasi libro di Bukowski.

<InternalLink slug="recensione-quando-eravamo-giovani-bukowski" text="Qui la recensione completa" />.

### #2 - Orfani di Roberto Recchioni e Emiliano Mammucari
<Book slug="orfani-1"  />

Orfani mi interessava da anni, quindi qualche tempo fa mi decisi ad recuperarla, pagando ben 100 euro per la prima stagione completa.

Una delusione totale.

Il prezzo non rispecchia per nulla la qualità: trama lenta e banale, disegni spogli e senza nessun dettaglio, pochi personaggi interessanti. Forse il successo della serie è dovuto alle stagioni successive, ma non posso vendere un rene per un'ora di lettura, quindi considero l'esperimento Orfani fallito.

<InternalLink slug="recensione-orfani" text="Recensione completa qui" />.

### #1 - Nightbird, Ipnagogica e altro
<Book slug="nightbird"/>
<Book slug="ipnagogica"/>

A questa posizione in realtà vorrei inserire tutti i libri di autori indipendenti o di piccole case editrici.

Non voglio dilungarmi troppo perché è mia intenzione parlarne in un post a parte, ma posso assicurarvi che per un bel po' non acquisterò e non leggerò nessun libro di nessun autore o editore indipendente. Ne ho provati molti e ad oggi ancora non ho letto nulla di soddisfacente. Tutti i libri mi hanno deluso, ma qui sul blog ho parlato solo dei libri che ho acquistato personalmente, evitando di fare pubblicità (anche se negativa è pur sempre pubblicità) a coloro che mi hanno inviato libri gratuitamente (Nota: nessuno mi ha più scritto dopo i primi messaggi per concordare l'invio del libro. Nessuno si è interessato della mia opinione, era più importante far girare più copie possibili).

Il 2020 sarà un anno privo di libri indipendenti, anche se in realtà ho ancora due libri da leggere <InternalLink slug="acquisti-salone-del-libro-2019" text="che ho acquistato al Salone del Libro di Torino 2019" />, ma non so se avrò mai il coraggio di farlo.

<InternalLink slug="recensione-nightbird-lucia-patrizi" text="Qui la recensione completa di Nightbird" />.

<InternalLink slug="recensione-ipnagogica-di-christian-sartirana" text="Qui la recensione completa di Ipnagogica" />.

----------

Fine! Lasciamoci alle spalle questi libri, sperando in un 2020 ricco di libri migliori.

<InternalLink slug="top-5-2019-i-migliori-libri-letti-nel-2019" text="Qui trovate la classifica dei migliori libri del 2019" />, mentre <InternalLink slug="a questo link potete vedere la classifica del 2018" text="flop-5-libri-2018" />.

Buona lettura!