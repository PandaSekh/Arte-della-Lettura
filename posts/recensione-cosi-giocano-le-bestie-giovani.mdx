---
title: Recensione "Così giocano le bestie giovani" di Davide Longo
slug: recensione-cosi-giocano-le-bestie-giovani
isPublished: true
publishedAt: 15-03-201
updatedAt: 06-05-2021
category: Recensioni
type: Libro
image: CosiGiocanoLeBestieGiovani.jpg
extract: "Ultimo libro di Davide Longo, insegnante alla Scuola di scrittura Holden (e si vede). Il racconto è diviso in tre parti: presente, flashback con diverso protagonista e ritorno al presente con entrambi i personaggi. Questa scelta aiuta molto per due motivi: il cambio temporale aiuta a comprendere meglio la storia nella sua completezza, mentre il cambio di protagonista dà una ventata d’aria fresca, come se fosse un racconto nuovo."
---

<Book slug="cosi-giocano-le-bestie-giovani" />

### Riassunto brevissimo

Viene trovata una fossa comune, il protagonista indaga per i fatti suoi perché non si fida. Pian piano scopriamo i fatti che hanno portato a quei morti.

### Recensione

Ultimo libro di Davide Longo, insegnante alla Scuola di scrittura Holden (e si vede).

Il racconto è diviso in tre parti: presente, flashback con diverso protagonista e ritorno al presente con entrambi i personaggi. Questa scelta aiuta molto per due motivi: il cambio temporale aiuta a comprendere meglio la storia nella sua completezza, mentre il cambio di protagonista dà una ventata d'aria fresca, come se fosse un racconto nuovo.

Il primo capitolo è estremamente difficile da leggere, si capisce ben poco e si perde in cose inutili. Superato questo masso si nota un cambio drastico, il testo scorre più in fretta e si legge con più piacere. L'autore usa bene le parole per descrivere ambienti, personaggi e scene, cosa che adora fare in modo quasi esagerato. I periodi sono infatti molto lunghi e complessi, cosa che potrebbe non piacere a qualche lettore. Personalmente, dopo circa 40 pagine ci ho fatto l'abitudine, ma credo sia corretto farlo presente.

Nella prima parte un po' di volte l'autore se ne esce con parolacce totalmente a caso. Ora, io non sono uno che si scandalizza per due volgarità, solo mi fa molto strano (e non sta nemmeno bene) trovare, durante una lettura normale, frasi come "[...] _il sabato c'è mercato tutto il giorno e in tutti gli altri momenti non c'è un cazzo_". L'avesse detto un personaggio in un dialogo nessun problema, ovviamente, ma il punto è che in questi casi è il narratore stesso a usare in modo casuale e non consono al resto del discorso queste volgarità. Questo accade qualche volta nella prima parte, poi l'autore se ne dimentica e per fortuna finiamo il libro senza vederne altre . Il tutto mi ricorda <InternalLink text="La paranza dei bambini di Roberto Saviano" slug="recensione-la-paranza-dei-bambini" />, dove avevo riscontrato la stessa situazione.

Durante il racconto principale, quello dedicato all'indagine, si affiancano piccoli scorci della vita del protagonista, il tutto in modo discreto, mai invadente o esagerato. Alla fine, senza accorgersene, lo si conosce e si lega molto con lui. Questa cosa l'ho apprezzata molto e credo che sia uno degli aspetti della narrativa più difficile: creare personaggi credibili e veri senza annoiare il lettore, o senza che egli se ne accorga.

**SPOILER SUL FINALE:**
<Spoiler text="C'è un finale? No perché a me pare che non ci sia. La storia non viene mai spiegata troppo bene, rileggendo e capendo un paio di cose si può vedere il quadro completo. Alla fine il caso comunque non viene riaperto o riesaminato, tutta l'indagine è stata fine a sé stessa e senza dei risultati veri e propri. Nelle ultime pagine la ragazza del tizio del rivetto spiega alcune cose, e poi? Tutti felici perché la moglie del protagonista ha deciso che il marito è 'rinato'. Questo io non lo considero un finale degno del termine." />

### Edizione

Senza infamia e senza lode. Mi piace molto la copertina, lucida e flessibile, anche se non rispecchia per nulla il libro: zero azione, zero violenza, zero cani e zero uomini con le braccia pelose. Sono rimasto abbastanza deluso.

### Conclusioni

Un libro che scorre bene, con personaggi interessanti ma con una storia mediocre. Niente di eccezionale.