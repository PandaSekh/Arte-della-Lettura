---
title: Recensione "Ristorante al termine dell'universo" di Douglas Adams
slug: ristorante-al-termine-dell-universo
isPublished: true
publishedAt: 11-09-2019
updatedAt: 25-04-2021
category: Recensioni
image: RistoranteAlTermineDellUniverso.jpg
extract: "Secondo libro della trilogia in cinque parti “Guida galattica per gli autostoppisti”. Storia sottotono rispetto al libro precedente, cosa abbastanza ovvia data la mancanza dell’elemento della novità. Il libro avanza lentamente e a fatica, ma ogni tanto salta fuori una perla d’umorismo che ti fa ricordare perché stai leggendo questo libro. A circa tre quarti del racconto il ritmo cambia, si avanza più rapidamente e l’umorismo torna a essere presente in ogni riga."
---

<Book slug="ristorante-al-termine-delluniverso" />

### Riassunto brevissimo

Avventure e disavventure di un gruppo di alieni e un paio di umani in giro per l'universo, con tanto umorismo inglese.

### Recensione

Secondo libro della trilogia in cinque parti "Guida galattica per gli autostoppisti". Storia sottotono rispetto al libro precedente, cosa abbastanza ovvia data la mancanza dell'elemento della novità. **Il libro avanza lentamente e a fatica**, ma ogni tanto salta fuori una perla d'umorismo che ti fa ricordare perché stai leggendo questo libro. A circa tre quarti del racconto il ritmo cambia, si avanza più rapidamente e l'umorismo torna a essere presente in ogni riga.

Nel corso della storia il gruppo è spesso diviso e la storia si concentra su uno di essi, cosa che ho trovato piacevole e rinfrescante; non sempre avere tutto il gruppo al completo porta alla migliore delle situazioni comiche, ma trovo invece che nelle situazioni con pochi personaggi queste siano più presenti. Si conferma anche la mia idea che Trillian sia un personaggio piuttosto noioso e inutile.

### Edizione

**L'edizione da me letta è una delle più brutte che abbia mai visto**. Si salva solo la copertina, graficamente bella e piacevole al tatto, per il resto solo punti a sfavore. Pagine di bassa qualità, si alternano in modo costante pagine corte e pagine lunghe, senza alcun motivo e creando problemi. Le pagine finali escono anche di mezzo centimetro dal libro e sono tagliate storte. 

**Sembra un libro rilegato da me all'asilo usando solo colla stick e forbici con punte arrotondate**, con la differenza che il mio risultato finale non lo vendevo a nessuno per dignità.

### Conclusioni

Storia inferiore alla precedente, ma verso il finale riesce a riprendersi e a tornare in forma ottimale. Edizione pessima cui si salva solo la copertina.