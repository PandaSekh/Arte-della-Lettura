---
title: Recensione "Harry Potter e la pietra filosofale" di J.K. Rowling [Audiolibro]
slug: harry-potter-e-la-pietra-filosofale-rowling
isPublished: true
publishedAt: 8-03-2019
updatedAt: 25-04-2021
category: Recensioni
image: HP_PietraFilosofale_Audiolibro.jpg
extract: "Qual è il miglior modo per mettere alla prova il servizio di audiolibri di Audible? Ovviamente recuperando uno dei libri più importanti del nostro tempo, Harry Potter e la pietra filosofale. Parlare del libro in sé è, per ovvi motivi, futile, perciò mi concentrerò più sulla parte “audio”."
---

<Book slug="harry-potter-e-la-pietra-filosofale-harry-potter-1" />

Qual è il miglior modo per mettere alla prova il servizio di audiolibri di Audible? Ovviamente recuperando uno dei libri più importanti del nostro tempo, _Harry Potter e la pietra filosofale_. Parlare del libro in sé è, per ovvi motivi, futile, perciò mi concentrerò più sulla parte "audio".

L'audiolibro dura 9 ore e 30 minuti circa ed è facilmente comprensibile anche alla velocità 1.25x, mentre a 1.50x trovo che perda molta qualità. Non vi è l'utilizzo di musica o effetti sonori. **Il volume è letto da _Francesco Pannofino_, ottimo doppiatore che non mi ha affatto deluso**.

**Ogni personaggio ha un'intonazione riconoscibile e adatta al proprio carattere**. Ogni scena viene espressa in modo magistrale da Pannofino che, ripeto, ha fatto un ottimo lavoro.

L'unica critica che posso muovere è relativa al volume dell'opera. **Si passa da scene lette a bassa voce a dialoghi quasi urlati**. Questo non è un problema in un ambiente tranquillo, ma in palestra o in macchina, dove il rumore di sottofondo copre le parti a basso volume, ero costretto a dover sopportare alcune parti a volume eccessivo per non perdermi le più "silenziose".

Il software per ascoltare questo audiolibro, Audible, <InternalLink text="è stato recensito in questo articolo" slug="recensione-di-audible-by-amazon" />.