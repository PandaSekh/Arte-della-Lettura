---
title: Recensione "Kitchen" di Banana Yoshimoto
slug: recensione-kitchen-banana-yoshimoto
isPublished: true
publishedAt: 06-03-2019
updatedAt: 06-03-2019
category: Recensioni
type: Libro
image: Kitchen.jpg
extract: Kitchen, Plenilunio (Kitchen 2) e Moonlight Shadow sono i tre racconti brevi inclusi in questo volume, tutti accumunati dal concetto della morte. In Kitchen la protagonista Mikage perde la nonna, sua unica parente, e si ritrova a vivere con un mezzo-sconosciuto, Yuichi, e sua "madre". Il racconto è una ripetizione continua dei pensieri di Mikage riguardanti vita, morte, amore, amicizia e così via. Vengono ripetuti in diverse versioni e con modalità diverse fino alla conclusione del racconto.
---

<Book slug="kitchen" />

_Kitchen_, _Plenilunio (Kitchen 2)_ e _Moonlight Shadow_ sono i tre racconti brevi inclusi in questo volume, **tutti accumunati dal concetto della morte**.  
In Kitchen la protagonista Mikage perde la nonna, sua unica parente, e si ritrova a vivere con un mezzo-sconosciuto, Yuichi, e sua "madre". Il racconto è una **ripetizione continua dei pensieri** di Mikage riguardanti vita, morte, amore, amicizia e così via. Vengono ripetuti in diverse versioni e con modalità diverse fino alla conclusione del racconto. Fine

Kitchen 2 riprende qualche mese dopo le vicende dei due amici/innamorati. Mikage adesso lavora e vive da sola, Yuichi perde a sua volta una persona a lui cara e rimane solo. Il racconto è **molto simile al primo**: vita, morte, amore, amicizia e così via, ma stavolta sono in due. Anche questo ricco di riflessioni, si conclude **senza un vero e proprio finale**.

Moonlight Shadow è una storia a sé stante, prima opera di Banana Yoshimoto, i cui argomenti sono... esatto. Vita, morte, amore, amicizia e così via, stavolta con un'aggiunta di fantasy.

Lo stile di **scrittura molto semplice**, con frasi sempre brevi, non mi è dispiaciuto. Un libro non deve necessariamente essere elaborato. Non ho invece apprezzato le **situazioni mai spiegate** (_La sua finestra è quella, lo so e basta, non so perché_), i **dialoghi assurdi** e la **ripetizione infinita** degli stessi pensieri dei protagonisti.  

Gli incipit erano abbastanza interessanti ma per il resto la storia risulta essere **lacunosa**, non vi è nulla di "sostanziale". Sarà per la cultura diversa (di cui però non sono completamente ignorante) o perché sono argomenti che non mi toccano, ma non sono riuscito ad apprezzare questo libro.