---
title: Recensione "Kafka sulla spiaggia" di Haruki Murakami
slug: recensione-kafka-sulla-spiaggia-murakami
isPublished: true
publishedAt: 10-05-2020 
updatedAt: 03-06-2021
category: Recensioni
type: Libro
image: KafkaSullaSpiaggia.jpg
extract: "Kafka sulla spiaggia è il primo libro di Haruki Murakami che leggo e l’ho iniziato senza sapere assolutamente nulla sulla trama. Finito il libro posso dire di non sapere ancora nulla sulla trama, talmente è confusa. All’inizio Kafka sulla spiaggia è un normalissimo libro di narrativa con una narrazione da due punti di vista: quello di Kafka, quindicenne scappato di casa perché il padre è un cattivone, e Nakata, un vecchio con problemi mentali. Nakata parla con i gatti, ma la cosa non sorprende molto in quanto ci è già chiaro che l’uomo non sia del tutto sano di mente." 
---

<Book slug="kafka-sulla-spiaggia" />


Kafka sulla spiaggia è il primo libro di Haruki Murakami che leggo e l'ho iniziato senza sapere assolutamente nulla sulla trama. Finito il libro posso dire di non sapere ancora nulla sulla trama, talmente è confusa.

### Trama

All'inizio Kafka sulla spiaggia è un normalissimo libro di narrativa con una narrazione da due punti di vista: quello di Kafka, quindicenne scappato di casa perché il padre è un cattivone, e Nakata, un vecchio con problemi mentali. Nakata parla con i gatti, ma la cosa non sorprende molto in quanto ci è già chiaro che l'uomo non sia del tutto sano di mente.

In seguito gli avvenimenti senza senso aumentano, arrivando a coprire quasi del tutto la parte realistica.

**Questo paragrafo potrebbe contenere spoiler:**

<Spoiler text="Dopo un bel po' di lenti capitoli Nakata incontra un cane che parla, il quale lo accompagna dalla mascotte di una marca di Whisky. La mascotte scuoia gatti e ci costruisce flauti, con lo scopo di costruire un flauto gigante che permette di fare... qualcosa. Allora Nakata uccide l'uomo e fugge. Si scopre che la mascotte del Whisky era il padre del ragazzino, Kafka, ma non vengono trovati gatti morti e scuoiati, quindi forse quella di Nakata era solo un'allucinazione.
Da qui inizia il declino della trama, con eventi sempre più illogici, scollegati tra loro e inutili ai fini della trama. I capitoli diventano più lenti, le descrizioni prolisse, leggere diventa una fatica e ogni capitolo succede qualcosa che forse è successo, ma forse no, quindi forse è una metafora, ma forse non lo è. Piovono pesci, si spostano sassi importanti, il colonnello Sanders del KFC diventa un pappone e molto altro.
Molte di queste cose non servono a nulla, sembra quasi che sono state scritte solo per aggiungere parole. Per esempio, perché il colonnello Sanders è un pappone? Perché Nakata può far piovere sanguisughe?" />

Alla conclusione del libro viene lasciato tutto senza risposta. Non viene spiegato nulla e si utilizza la famosa tecnica del "lasciare l'interpretazione al lettore", utile quando nemmeno lo scrittore sa cosa ha scritto.

Capisco che a molte persone piacciano i libri ricchi di metafore, che lasciano molte cose a discrezione del lettore, ma non riesco ad apprezzare un libro che si basa unicamente su questo elemento.

### Stile di scrittura

Ho apprezzato lo stile di scrittura di Murakami nella prima parte di Kafka sulla spiaggia, è molto scorrevole e piacevole. Purtroppo con l'aumentare delle cose insensate e delle metafore lo stile muta, diventando più prolisso e descrittivo, rendendo la lettura molto più difficoltosa.

### Conclusioni

Un libro confusionario senza capo né coda. Finita la lettura non mi ha lasciato nulla. Probabilmente darò un'altra possibilità all'autore, ma questo libro non mi è piaciuto.