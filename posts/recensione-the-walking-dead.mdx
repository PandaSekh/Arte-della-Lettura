---
title: Recensione "The Walking Dead" di Robert Kirkman
slug: recensione-the-walking-dead
isPublished: true
publishedAt: 21-02-2021
updatedAt: 05-06-2021
category: Recensioni
type: Libro
image: TWD_1.jpg
extract: "The Walking Dead è ormai diventata una serie di culto conosciuta da tutti e diffusa in diversi media, un’innovazione nel mondo del fumetto e degli zombie. Come spesso succede, io arrivo tardi e solo l’anno scorso mi sono avvicinato all’universo creato da Robert Kirkman iniziando la lettura proprio dal fumetto. La fama e la popolarità della serie sono assolutamente meritate. I personaggi sono il fulcro della storia e la trama si evolve attorno a loro in modo naturale e mai forzato. Tutte le azioni e i dialoghi sono coerenti e mai estranei al carattere dei personaggi. Queste solide fondamenta permettono a The Walking Dead di essere interessante anche dopo centinaia di numeri, senza mai perdere un colpo."
---

<Book slug="the-walking-dead-1" />

_The Walking Dead_ è ormai diventata una serie di culto conosciuta da tutti e diffusa in diversi media, un'innovazione nel mondo del fumetto e degli zombie. Come spesso succede, io arrivo tardi e solo l'anno scorso mi sono avvicinato all'universo creato da Robert Kirkman iniziando la lettura proprio dal fumetto.

La fama e la popolarità della serie sono assolutamente meritate. I personaggi sono il fulcro della storia e la trama si evolve attorno a loro in modo naturale e mai forzato. Tutte le azioni e i dialoghi sono coerenti e mai estranei al carattere dei personaggi. Queste solide fondamenta permettono a _The Walking Dead_ di essere interessante anche dopo centinaia di numeri, senza mai perdere un colpo.

Ovviamente i capitoli di "attesa" ci sono, quelli sono d'obbligo, ma le fasi d'azione sono numerose e durano parecchi numeri, rendendo _The Walking Dead_ un fumetto ricco d'adrenalina.

I colpi di scena sono numerosi e inaspettati, Kirkman non ha paura di far morire i personaggi e questo tiene il lettore costantemente sulle spine (un po' come <InternalLink text="Il Trono di Spade" slug="recensione-il-trono-di-spade-libro-quinto"/>, ma fatto meglio).

### Serie TV

_The Walking Dead_  è forse più famoso per la serie tv che per il fumetto, ma come si paragonano tra loro questi due media? Lo show di AMC ha come produttore esecutivo lo stesso Robert Kirkman, ma egli stesso ha deciso di far prendere alla serie una strada differente, modificando in parte la trama e aggiungendo personaggi differenti. Questo la rende un prodotto differente, ma facente parte dello stesso universo.

È un approccio alternativo alle solite trasposizioni da libro a schermo e lo preferisco, in quanto dà una ventata di aria fresca a un prodotto che altrimenti sarebbe stato una copia di qualcosa di già visto, com'è invece successo con <InternalLink text="La regina degli scacchi" slug="recensione-la-regina-degli-scacchi-walter-tevis"/>.

### Conclusioni

Una delle migliori serie a fumetti che abbia mai letto, per non parlare poi dell'universo esteso che ha permesso di creare. Assolutamente consigliata.