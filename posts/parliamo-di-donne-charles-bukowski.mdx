---
title: Recensione "Donne" di Charles Bukowski
slug: parliamo-di-donne-charles-bukowski
isPublished: true
publishedAt: 11-03-2019
updatedAt: 25-04-2021
category: Recensioni
image: Donne.jpeg
extract: "Donne, come altri libri di Bukowski (qui parlo di _Post Office_), non è un libro adatto a chiunque. All'apparenza può sembrare semplice, banale e volgare, ma leggendolo senza crearsi pregiudizi si possono scoprire i veri sentimenti del protagonista-autore e capire la profondità del personaggio. Nel corso della lettura scopriamo nuovi atteggiamenti, nuovi pensieri e riflessioni."
---

<Book slug="donne" />

_Donne_, come altri libri di Bukowski (qui parlo di <InternalLink text="Post Office" slug="post-office-charles-bukowski" />), non è un libro adatto a chiunque. All'apparenza può sembrare semplice, banale e volgare, ma leggendolo senza crearsi pregiudizi si possono scoprire i veri sentimenti del protagonista-autore e capire la profondità del personaggio. Nel corso della lettura scopriamo nuovi atteggiamenti, nuovi pensieri e riflessioni. Chinaski/Bukowski si riempie di sfumature, non è un personaggio tutto bianco o tutto nero e proprio per questo rappresenta la realtà più che mai. Con le donne è duro, violento, un "bastardo", ma leggendo capiamo _perché_, capiamo che non apprezza ciò che fa e ciò che è come persona. Non disprezza le donne ma disprezza sé stesso.

Questo libro, come fa intuire il titolo, ha come argomento le donne. Bukowski ha avuto successo e sono passati anni da quando lavorava alle poste, adesso sono le donne che cercano lui. Tutto il racconto è una ripetizione continua di poche cose: si ubriaca, fa un reading, si scopa una donna, litiga con lei e se ne scopa un'altra e così via, fino alla fine del libro. La scrittura semplice e diretta di Bukowski aiuta a rendere scorrevole il libro che però fa sentire le sue 300 pagine. Ogni tanto il racconto viene spezzato da interessanti scorci di riflessione profonda.

Il finale è meraviglioso e chiude in modo perfetto il racconto, ma non lo consiglieri come primo libro di Bukowski.

**Cosa mi è piaciuto:** Lo stile di Bukowski; le riflessioni; il finale.

**Cosa non mi è piaciuto:** La ripetitività.

**Aggiornamento Aprile 2020:** Finalmente TEA ha ripubblicato anche questo libro. Lo trovate qui: [Amazon](https://amzn.to/3cEZz7Z).