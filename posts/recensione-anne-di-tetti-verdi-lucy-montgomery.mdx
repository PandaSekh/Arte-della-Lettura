---
title: Recensione “Anne di Tetti Verdi” di Lucy Maud Montgomery
slug: recensione-anne-di-tetti-verdi-lucy-montgomery
isPublished: true
publishedAt: 24-10-2019
updatedAt: 24-10-2019
category: Recensioni
image: AnneDiTettiVerdi.jpg
extract: Anne di Tetti Verdi è un classico della letteratura per ragazzi del 1908 che mi è stato gentilmente inviato dal curatore e traduttore dell'opera, il professor Enrico de Luca.
---

<Book slug="anne-di-tetti-verdi" />

Anne di Tetti Verdi è un classico della letteratura per ragazzi del 1908 che mi è stato gentilmente inviato dal curatore e traduttore dell'opera, il professor [Enrico de Luca](https://www.instagram.com/lectorsapiens/).

Prima di Anne non avevo mai letto un romanzo che narrasse le vicende di vita quotidiana di una persona, non credevo che potesse interessarmi. Grazie a questo libro mi sono ricreduto e ho scoperto il piacere di una lettura semplice e rilassata, senza personaggi buoni e cattivi, senza trame complesse ed articolate, senza combattimenti incredibili, solo le vicende di una bambina dai capelli rossi.

## Trama

In Anne di Tetti Verdi seguiamo la vita di Anne dal suo arrivo a Tetti Verdi fino all'adolescenza. Ogni capitolo corrisponde a una mini-avventura (solitamente disavventura) che ci farà conoscere meglio Anne e coloro che la circondano. Il libro scorre lentamente facendo passare poco tempo tra un racconto e l'altro, fino ai capitoli finali, dove in poco tempo Anne si trasforma da bambina chiacchierona ad adolescente ambiziosa, col desiderio di rendere orgogliosi i suoi genitori adottivi. Anne non è un personaggio statico; nel corso della storia continua ad evolversi, a cambiare. Appena arrivata a Tetti Verdi è sempre sognante e distratta, la sua immaginazione pare senza limiti. Verso la fine del libro Anne è molto più concentrata sullo studio e sul suo futuro, lasciando però sempre un po' di spazio all'immaginazione.

## Stile di scrittura

Il libro scorre molto bene, è facile perdersi nella lettura senza nemmeno rendersene conto. Le parti descrittive sono molte, alcune piuttosto prolisse, sopratutto nel caso delle descrizioni ambientali.

## Conclusioni

Purtroppo non è facile trovare le parole per recensire Anne di Tetti Verdi. Semplicemente è un ottimo libro, una delle migliori letture di quest'anno, e non posso far altro che consigliarlo.