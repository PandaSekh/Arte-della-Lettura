---
title: Recensione "... che Dio perdona a tutti" di Pif
slug: recensione-che-dio-perdona-a-tutti
isPublished: true
publishedAt: 14-03-2019
updatedAt: 04-06-2021
category: Recensioni
type: Libro
image: CheDioPerdonaATutti.jpg
extract: "Questo libro mi è stato regalato inaspettatamente per natale, quindi non sapevo che aspettarmi. Non conosco Pif e non seguo ciò che fa, perciò la lettura la recensione non sono state influenzate dall’autore, ma sono basate solo sul libro in sé."
---

<Book slug="che-dio-perdona-a-tutti" />

Questo libro mi è stato regalato inaspettatamente per natale, quindi non sapevo che aspettarmi. Non conosco Pif e non seguo ciò che fa, perciò la lettura la recensione non sono state influenzate dall'autore, ma sono basate solo sul libro in sé.

### Trama e Stile

Il libro si basa su una trama molto semplice e tipica delle dei film commedia italiani: il protagonista sfigato incontra una donna bellissima, si innamora e vivono felici, finché la loro relazione incontra un ostacolo "x". La prima parte del libro consiste solo in questo, fino a quando si arriva all'ostacolo "x".

Arrivati al sopracitato ostacolo "x", il protagonista decide di cambiare radicalmente carattere e comportamento per fare un torto alla propria compagna. Nella seconda parte del libro la trama lascia quasi totalmente spazio alla morale sui valori cristiani e di altruismo.

Lo stile di scrittura è molto semplice e scorrevole, assomiglia parecchio alla voce narrante delle commedie italiane (come esempio mi viene in mente solo Quo Vado di Zalone).

### Umorismo

Il libro contiene una buona dose di umorismo, principalmente concentrata nella prima parte dello stesso. È un umorismo molto semplice (anche questo in stile commedia italiana), ma spesso ripetitivo e forzato in molti punti. L'umorismo in sé è soggettivo e perciò non lo criticherò, ma personalmente non è un tipo di umorismo che mi diverte. L'unica scena umoristica buona è quella della via crucis, un capitolo interamente dedicato a una disavventura del protagonista che rimane la mia parte preferita di tutto il libro.

### Morale

La seconda parte del libro è dedicata interamente alla morale, che si riassume in: "Dite di essere cristiani, ma solo quando vi fa comodo". Questo concetto, tra l'altro nemmeno così innovativo od oscuro, viene ripetuto fino alla fine del libro cambiando solo le parole utilizzate.

### Edizione

L'edizione Narratori Feltrinelli si rivela essere come sempre di alta qualità. Ottima la copertina lucida, nessun errore di stampa o di alcun tipo.

### Conclusioni

È trasposizione letteraria di una qualsiasi commedia italiana. Molto leggero e scorrevole, non è una lettura malvagia. Se vi capita tra le mani leggetelo senza troppe pretese.