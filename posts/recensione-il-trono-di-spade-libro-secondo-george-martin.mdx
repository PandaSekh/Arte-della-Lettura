---
title: "Recensione \"Il Trono di Spade: Libro secondo delle cronache del ghiaccio e del fuoco\" di George R. R. Martin"
slug: recensione-il-trono-di-spade-libro-secondo-george-martin
isPublished: true
publishedAt: 18-04-2019
updatedAt: 18-05-2021
category: Recensioni
type: Libro
image: TronoDiSpade_2.jpg
extract: "Rispetto al primo libro, qui la trama fa più fatica a ingranare. Nella prima metà del libro non accade nulla, ma vengono solamente gettate le basi per la seconda parte, ricca di azione e di colpi di scena (ma non ai livelli del primo libro). Pur essendo più lento del primo non mi sono mai annoiato e lo stile di scrittura è sempre riuscito a coinvolgermi. Ogni volta che aprivo il libro mi immergevo completamente nel mondo inventato da Martin, una sensazione molto piacevole e finora provata con pochi libri."
---

<Book slug="il-trono-di-spade-libro-secondo-delle-cronache-del-ghiaccio-e-del-fuoco" />

In vista dell'uscita dell'ultima stagione della serie TV ho deciso di concludere il più in fretta possibile tutti i libri, per dedicarmi poi completamente alla serie.

### Trama

Rispetto al <InternalLink slug="recensione-il-trono-di-spade-libro-primo-george-martin" text="primo libro" />, qui la trama fa più fatica a ingranare. Nella prima metà del libro non accade nulla, ma vengono solamente gettate le basi per la seconda parte, ricca di azione e di colpi di scena (ma non ai livelli del primo libro). Pur essendo più lento del primo non mi sono mai annoiato e lo stile di scrittura è sempre riuscito a coinvolgermi. Ogni volta che aprivo il libro mi immergevo completamente nel mondo inventato da Martin, una sensazione molto piacevole e finora provata con pochi libri.

Mi ha fatto molto piacere il modo in cui l'autore reitera spesso le descrizioni dei personaggi, alcune loro caratteristiche o direttamente dei fatti. Questo permette al lettore di rinfrescarsi a dovere la memoria su personaggi e avvenimenti senza dover ricorrere a fonti terze.

Il libro si conclude con un finale che, seppur ovviamente aperto, chiude gli eventi principali in modo adeguato, una cosa che a volte non è scontata. In questo modo non sono costretto a iniziare il terzo libro immediatamente.

### Personaggi

In questo nuovo capitolo della saga vengono introdotti pochi personaggi nuovi, per fortuna. Quelli che già conosciamo vengono approfonditi poco, anche perché erano già ben caratterizzati e definiti dal libro precedente e un'ulteriore approfondimento non era necessario.

I nuovi personaggi sono interessanti e molto differenti dai precedenti, sarà interessante vedere il loro scopo nei libri futuri.

### Edizione

Per l'edizione vale il discorso del <InternalLink slug="recensione-il-trono-di-spade-libro-primo-george-martin" text="volume precedente" />:

> L'edizione da me letta è l' "Edizione Lusso", un nome tanto eccentrico per definire un libro con copertina in cartone lucido. L'edizione a primo impatto è bella, con la copertina in stile pelle di drago e lo stemma di casa Stark Lannister. In realtà la qualità effettiva del prodotto è molto mediocre: la copertina si rovina subito con la lettura, rompendosi e "consumandosi", le pagine sono leggerissime e sottili, vi sono un sacco di sbavature d'inchiostro che a volte rendono la lettura difficile. A inizio libro ci sono due mappe, molto belle ma così piccole da essere inutilizzabili, mentre la lista genealogica a fine libro è molto utile e comoda.

Questa volta non ho trovato sbavature d'inchiostro, perciò credo che si trattasse solo di un problema singolo del mio libro. Le mappe sono identiche alle precedenti e altrettanto inutili, con l'aggiunta di una piccola mappa di Approdo del Re caratterizzata dalla semplicità; vengono indicate solo le colline e i forti principali, lasciando bianco la maggior parte del foglio. Almeno questa è leggibile.