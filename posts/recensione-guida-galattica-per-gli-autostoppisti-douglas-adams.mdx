---
title: Recensione "Guida galattica per gli autostoppisti" di Douglas Adams
slug: recensione-guida-galattica-per-gli-autostoppisti-douglas-adams
isPublished: true
publishedAt: 09-03-2019
updatedAt: 25-04-2021
category: Recensioni
image: GuidaGalattica.jpg
extract: "
Guida galattica per gli autostoppisti è un libro molto semplice, nato inizialmente come podcast e trasformatosi poi in una trilogia in cinque parti. E’ necessario precisarlo perché pensando al contrario ci ritroveremo molto delusi. Va infatti preso per quello che è: un breve libro il cui focus sta nelle situazioni comiche. Niente storia articolata e niente personaggi profondi, quindi, ma il libro esegue comunque a dovere il proprio lavoro: diverte."
---

<Book slug="guida-galattica-per-gli-autostoppisti" />

Guida galattica per gli autostoppisti è un libro molto semplice, nato inizialmente come podcast e trasformatosi poi in una trilogia in cinque parti. E' necessario precisarlo perché pensando al contrario ci ritroveremo molto delusi. Va infatti preso per quello che è: **un breve libro il cui focus sta nelle situazioni comiche**. Niente storia articolata e niente personaggi profondi, quindi, ma il libro esegue comunque a dovere il proprio lavoro: diverte.  

Una volta presa coscienza della natura del libro lo si può leggere ed apprezzare veramente.  
Vengono narrate le (dis)avventure di Arthur Dent, umano, e di Ford Prefect, alieno di Betelgeuse. A loro si affiancano altri personaggi altrettanto interessanti e divertenti, tanto che dalla seconda parte del volume non si distinguono più "protagonisti" e "personaggi secondari".  

**L'umorismo è tipico humor inglese**, quindi può piacere o meno a seconda dei gusti personali. Ricorda molto l'humor di Jerome K. Jerome (<InternalLink text="qui la recensione di Tre uomini in barca" slug="recensione-tre-uomini-in-barca-jerome-k-jerome" />), se avete apprezzato Jerome allora Adams non vi deluderà. Anzi, ho trovato questo libro divertente in più punti e più "uniformemente" rispetto a Tre uomini in barca, forse per via del fatto che questo sia più moderno e che quindi le situazioni narrate ci sono "più vicine" (in un senso figurato, ovviamente).

Il punto forte del libro sta nella sua breve durata: 200 pagine sono sufficienti a raccontare una storia senza sfociare nella noia più totale. Se fosse stato più lungo avrebbe perso molto in qualità, a mio parere. In questo caso invece il libro intrattiene per un tempo adeguato.  
**Punto bonus per il robot depresso**.

**Voto**: 42/5