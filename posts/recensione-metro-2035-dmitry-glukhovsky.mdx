---
title: Recensione "Metro 2035" di Dmitry Glukhovksy
slug: recensione-metro-2035-dmitry-glukhovsky
isPublished: true
publishedAt: 8-03-2021
updatedAt: 24-04-2021
category: Recensioni
type: Libro
image: Metro2035.jpg
extract: "Metro 2035 è il seguito del mediocre Metro 2034 e volume finale della trilogia di Metro. E' necessario dirlo, perché leggendo quest'ultimo capitolo ci si chiede effettivamente se sia parte o meno della trilogia, un po' come successe con 2034. Come libro è mediocre, come seguito di Metro 2033 è pessimo, ma come seguito di Metro 2034 è ottimo. Ma andiamo con ordine."
---

<Book slug="metro-2035" />

*Metro 2035* è il seguito del mediocre <InternalLink text="Metro 2034" slug="recensione-metro-2034" /> e volume finale della trilogia di Metro. E' necessario dirlo, perché leggendo quest'ultimo capitolo ci si chiede effettivamente se sia parte o meno della trilogia, un po' come successe con 2034. Come libro è mediocre, come seguito di Metro 2033 è pessimo, ma come seguito di Metro 2034 è ottimo. Ma andiamo con ordine.

## Edizione
Edito in Italia da Multiplayer Edizioni, prezzo di copertina di 17,90. Quest'edizione è ricca di errori grammaticali, lessicali e di negligenza. In molti punti, troppi, la punteggiatura scompare, le parole si uniscono tra loro, delle lettere vengono dimenticate (che diventa he), addirittura verso la fine del libro "Sukhoi" viene scritto come Suchoi.  
Inoltre, la copertina presenta una grafica totalmente diversa dai primi due capitoli. Non ne capisco il motivo, forse per rimanere più simili all'edizione originale? E allora perché non hanno seguito la stessa filosofia anche con 2033 e 2034? In libreria stona a tal punto che non sembra facente parte della stessa collana.

## Storia 
Rispetto a quella di Metro 2034, la storia in questo volume ha molto più senso ed è più piacevole. Non che ci volesse molto. Rispetto a 2033, però, perde molto. Si passa da un libro con tratti horror, descrizioni dettagliate degli incubi che vivono nella Metro (e fuori) a un libro banalissimo d'avventura, dove il pericolo più grande sono le persone stesse. I mostri non esistono più, nemmeno uno, tutti estinti. Perché? Non lo sappiamo, dobbiamo immaginarcelo. Non vengono nemmeno citati, sembra quasi che l'autore si sia pentito di inserirli nel primo volume.  

Il nostro caro Artyom passerà più di metà del libro in superficie senza mai preoccuparsi di nulla. Niente è più un pericolo in 2035 se non le persone. Difatti questo volume è più politico e, prendendo un poco da 2034, filosofico.  
Inoltre si parla spesso di avvenimenti mai raccontati nei libri, scoprendo poi che sono invece accaduti in Metro Last Light (videogioco basato sui libri). Per avere un quadro completo della storia dovrei quindi leggere i libri e giocare tutti i giochi, quando sarebbe invece bastato darmi una piccola spiegazione nel libro stesso.  

Il finale è lento, tirato per oltre cento pagine laddove ne sarebbero bastate una quarantina. Risulta per questo motivo tedioso.

## Personaggi (Questa sezione contiene spoiler)  
<details>
    <summary>Spoiler</summary>
    <p>
      Abbiamo Artyom, protagonista di questo libro e di 2033, con un nuovo carattere, un nuovo obiettivo e una moglie (anch'essa sbucata fuori a caso da Last Light). Vi sono poi Omero e Sasha da 2034, anche loro con un nuovo carattere e buttati nel libro a caso perché l'autore doveva avere una scusa per salvare quell'inutilità di Metro 2034.  
      Purtroppo entrambi hanno la stessa utilità e lo stesso interesse che avevano nel libro precedente, ovvero nessuno. Si potevano benissimo sostituire con due personaggi casuali mai sentiti e nessuno se ne sarebbe accorto. Vi sono poi personaggi al limite del ridicolo: un vecchio con una gallina il cui unico scopo è dar la possibilità all'autore di scrivere la parola "Gallina" per 200 volte, fino alla fine del libro; un venditore di feci di maiale che, senza alcun motivo, prende parte all'avventura di Artyom, diventa un abile combattente, un fedele alleato di Artyom, un membro dell'Ordine e infine un aiutante del Governo, davvero questo non l'ho capito.  
      Poi vi sono un paio di altri personaggi poco memorabili. Si salva solo Artyom, la sua trasformazione caratteriale ha senso ed è anzi ben apprezzata.
    </p>
</details>

## Conclusioni
La storia di Artyom si conclude adeguatamente, seppur il libro di per sé sia mediocre. Viene allungata in troppi punti, i personaggi sono poco memorabili e alcuni insensati. Certi avvenimenti non ci vengono mai detti poiché presi dal videogioco Metro Last Light.  

L'edizione ha una copertina totalmente diversa dal resto della saga e stona, inoltre è piena di errori di tutti i tipi, addirittura nomi le cui lettere cambiano (Sukhoi diventa Suchoi).  

Da leggere se volete concludere la saga, altrimenti da evitare.