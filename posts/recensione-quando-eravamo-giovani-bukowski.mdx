---
title: "Recensione \"Quando eravamo giovani: Poesie I\" di Charles Bukowski"
slug: recensione-quando-eravamo-giovani-bukowski
isPublished: true
publishedAt: 12-12-2019
updatedAt: 03-06-2021
category: Recensioni
type: Libro
image: QuandoEravamoGiovani.png
extract: Dopo aver letto tutta la narrativa di Bukowski, finalmente mi sono deciso a leggere anche la poesia. Non essendo un esperto di poesia (questo è la seconda raccolta di poesie che leggo, la prima fu non so bene di cosa parlare in questa recensione, quindi perdonatemi gli errori.
---

<Book slug="quando-eravamo-giovani-poesie-i" />

Dopo aver letto tutta la narrativa di Bukowski, finalmente mi sono deciso a leggere anche la poesia. Non essendo un esperto di poesia (questo è la seconda raccolta di poesie che leggo, la prima fu <InternalLink slug="cento-poesie-amore-per-ladyhawke" text="Cento poesie d'amore per Ladyhawke"/> non so bene di cosa parlare in questa recensione, quindi perdonatemi gli errori.

_Quando eravamo giovani_ è una raccolta di poesie che vanno dalla gioventù fino alla morte del padre di Charles Bukwoski. Il libro ha il testo originale a fronte, ho quindi deciso di leggere tutte le poesie in lingua inglese, sia per conoscere meglio lo stile di scrittura di Bukowski, sia perché ho notato notevoli differenze tra il testo originale e la traduzione. Probabilmente questo è dovuto a costrizioni di metrica o per via di altri motivi logici, ma nel dubbio ho preferito leggere le poesie seguendo il pensiero originale dell'autore.

Lo stile e i contenuti sono tipici di Bukowski, nulla di nuovo, ma in questo caso mi sono annoiato. Nessuna poesia mi è sembrata significativa, ho proseguito la lettura solo per finire il libro. Dopo aver letto gli altri libri di Bukowski, in questo avevo una continua sensazione di deja-vu, cosa che in realtà accadde già dal suo terzo libro che lessi. Bastano pochi libri per avere già una visione completa della sua bibliografia, il che rende piuttosto superfluo leggerli tutti.

Dopo questa breve e difficoltosa lettura dichiaro personalmente concluso il periodo "Bukowski". Tra qualche anno leggerò le sue opere mancanti, forse.

### Conclusioni

Sempre il solito Bukowski, questa volta in poesia anziché in prosa. Ripetitivo se si sono già letti altri libri suoi.