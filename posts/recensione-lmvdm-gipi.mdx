---
title: Recensione "LMVDM. La mia vita disegnata male" di Gipi
slug: recensione-lmvdm-gipi
isPublished: true
publishedAt: 9-03-2019
updatedAt: 25-04-2021
category: Recensioni
image: LMVDM.jpg
extract: "LMVDM racconta scorci della vita dell’autore, Gipi, utilizzando disegni “brutti” e lo stile di scrittura del flusso di coscienza. Quest’accoppiata risulta essere ottima per la narrazione di questa particolare storia, piuttosto cupa e drammatica. Trovo infatti che un disegno più pulito e una narrazione più lineare e corretta avrebbero avuto un impatto notevolmente minore sul lettore. Più che “disegnato male” trovo che questo volume sia stato disegnato con un tratto più sporco e più confusionario, per vedere qualcosa di disegnato veramente male dovreste vedere qualcosa di mio! I disegni sono infatti tutti comprensibili e comunque gradevoli. Piuttosto ho fatto fatica, alle volte, a leggere la scrittura di Gipi la quale, come i disegni, è “fatta male”. Nulla di impossibile da capire, comunque."
---

<Book slug="lmvdm-la-mia-vita-disegnata-male" />

LMVDM racconta scorci della vita dell'autore, Gipi, utilizzando disegni "brutti" e lo stile di scrittura del flusso di coscienza. **Quest'accoppiata risulta essere ottima per la narrazione di questa particolare storia**, piuttosto cupa e drammatica. Trovo infatti che un disegno più pulito e una narrazione più lineare e corretta avrebbero avuto un impatto notevolmente minore sul lettore.  
Più che "disegnato male" trovo che questo volume sia stato disegnato con un tratto più sporco e più confusionario, per vedere qualcosa di disegnato veramente male dovreste vedere qualcosa di mio! **I disegni sono infatti tutti comprensibili e comunque gradevoli**. Piuttosto ho fatto fatica, alle volte, a leggere la scrittura di Gipi la quale, come i disegni, è "fatta male". Nulla di impossibile da capire, comunque.

Alla narrazione principale viene affiancata un paio di volte la storia di una ciurma di pirati le cui vicende sono disegnate con uno stile più "classico" e colorate ad acquarelli.  
Sulla storia nulla da dire, essendo autobiografica. Non posso di certo lamentarmi di lacune nella narrazione o della mancanza di incredibili colpi di scena, per esempio. **Trovo sempre interessante leggere racconti della vita di autori poco conformi**, come Charles Bukowski ed Henry Miller, **perciò ho apprezzato anche questo volume**.

Purtroppo ho notato un paio di errori, per niente rilevanti alla storia ma che, da buon pignolo, mi disturbano:

<Image url="books/LMVDM_1.jpg" alt="Un errore nel fumetto" layout="intrinsic" width={330} height={417} center={true}/>

<Image url="books/LMVDM_2.jpg" alt="Un altro errore nel fumetto" layout="intrinsic" width={1024} height={417} center={true}/>

Niente di esagerato comunque.

**L'edizione presenta una bellissima copertina ruvida in cartone facilissima da rovinare**. La mia è arrivata leggermente piegata in un angolo, nulla di esagerato però. Il volume composto da 138 pagine e si trova a un prezzo di copertina di 14 Euro, per me giustificato.
