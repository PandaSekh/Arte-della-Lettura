---
title: Recensione "Vado verso il Capo" di Sergio Ramazzotti
slug: recensione-vado-verso-il-capo-sergio-ramazzotti
isPublished: true
publishedAt: 11-03-2019
updatedAt: 26-04-2021
category: Recensioni
image: VadoVersoIlCapo.jpg
extract: "Prosegue la mia fase “Letteratura di viaggio”, ma finalmente cambio continente e stavolta eccoci in Africa! Vado verso il Capo di Sergio Ramazzotti, autore di cui non avevo mai letto nulla, ci accompagna da Algeri, nel nord, fino a Città del Capo, in Sudafrica, muovendosi usando solo mezzi terrestri: camion, treni, taxi affollatissimi…"
---

<Book slug="vado-verso-il-capo" />

Prosegue la mia fase "Letteratura di viaggio", ma finalmente cambio continente e **stavolta eccoci in Africa**! _Vado verso il Capo_ di Sergio Ramazzotti, autore di cui non avevo mai letto nulla, ci accompagna da Algeri, nel nord, fino a Città del Capo, in Sudafrica, muovendosi usando solo mezzi terrestri: camion, treni, taxi affollatissimi...

Il viaggio è descritto in modo **dettagliato e preciso** e solo un paio di volte mi sono sentito spaesato in seguito a un cambio repentino di scenario. Il libro **non annoia**, sono interessanti le analisi che Ramazzotti fa riguardo la cultura e lo stile di vita che lo circonda e di come esso cambia da paese a paese. Ho trovato leggermente pesante il racconto del viaggio nel cassone del camion sulla Route nationale 1 in Zaire, sia per un leggero déjà vu (era la seconda volta che viaggiava così) sia perché credo sia troppo prolissa. **Ogni tanto vengono utilizzati termini francesi che non sempre vengono tradotti.**

A difesa dell'autore, lui stesso riconosce certi errori e nell'introduzione ne parla, spiegandoci che dopo molte riflessioni ha deciso di lasciare intatto il testo. Non vi è nulla di grave in ogni caso e **la lettura rimane più che godibile**.

L'edizione del ventennale esiste solamente in eBook. Ho letto questo libro sul mio Kindle e questo ha portato a due grandi problemi: **tutte le foto sono in bianco e nero e molto piccole.** Più che problemi sono fastidi, poiché usando l'app Kindle su PC sono stato in grado di guardare tutte le foto a colori e a una risoluzione maggiore. La mappa, presente a inizio libro, è invece di bassa qualità su qualsiasi dispositivo la si guardi, rendendola praticamente illeggibile. Un vero peccato, considerato che sono un grande fan delle mappe di viaggio.

**Cosa mi è piaciuto:** Il viaggio compiuto; le foto; le spiegazioni storico-politiche;

**Cosa non mi è piaciuto:** La bassa qualità del libro su Kindle;

Consiglio vivamente la visione di questa intervista a Ramazzotti riguardante l'edizione del ventennale: [Link al video](https://www.youtube.com/watch?v=kcx8HYAmRcI).