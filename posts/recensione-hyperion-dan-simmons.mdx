---
title: Recensione "Hyperion" di Dan Simmons
slug: recensione-hyperion-dan-simmons
isPublished: true
publishedAt: 2-03-2020
updatedAt: 03-06-2021
category: Recensioni
type: Libro
image: Hyperion.jpg
extract: Leggere Hyperion si è rivelata una fatica non indifferente. Pietra miliare della narrativa fantascientifica e libro vincitore di innumerevoli premi letterari, evidentemente il numero di questi ultimi è direttamente proporzionale alla noia che proverò durante la lettura. Ho impiegato quasi due mesi per leggerlo, eppure ho deciso di non abbandonarlo per via della curiosità che è riuscito a trasmettermi.
---

<Book slug="hyperion" />

Leggere Hyperion si è rivelata una fatica non indifferente. Pietra miliare della narrativa fantascientifica e libro vincitore di innumerevoli premi letterari, evidentemente il numero di questi ultimi è direttamente proporzionale alla noia che proverò durante la lettura. Ho impiegato quasi due mesi per leggerlo, eppure ho deciso di non abbandonarlo per via della curiosità che è riuscito a trasmettermi.

### Trama

Hyperion narra la storia dei vari protagonisti tramite l'utilizzo di flashback, i quali riempiono buona parte del libro.  
Questi personaggi devono effettuare un viaggio diretti verso un mostro/dio e nel corso del loro viaggio scopriremo i motivi per cui sono collegati a tale entità. Ogni flashback viene narrato con lo stile della persona parlante, il che significa che abbiamo storie estremamente logorroiche miste a storie quasi scorrevoli.

Ogni storia inizia in modo lentissimo, dovendo introdurre da zero personaggi, ambienti ed eventi, e quando inizia a farsi un po' interessante si conclude. Inoltre la prima storia, quella del Sacerdote, è la più lunga, pesante e noiosa di tutte e sei le storie. Non un ottimo inizio devo dire.

Una nota particolare va **al finale non esistente.** Hyperion non ha un finale, il libro si conclude proprio nell'attimo in cui poteva riscattarsi e farmi cambiare idea. Tutto viene lasciato in sospeso in favore del seguito, La caduta di Hyperion. Per questione di principio non acquisterò il seguito, ma leggerò la trama online (Nota: Ad oggi, Febbraio 2020, non trovo più i libri singoli, ma sarei pure costretto ad acquistare il [mattone Mondadori con il ciclo completo](https://amzn.to/2GVeptg)).

### Worldbuilding

Dan Simmons ha creato un universo di notevoli dimensioni e ricco di elementi da lui inventati, come sistemi politici, popoli, tradizioni, oggetti e molto altro.  
Purtroppo niente di tutto ciò ci viene descritto chiaramente, ma viene tutto accennato. Questo è sicuramente un modo valido per costruire un mondo inventato, ma è poco piacevole iniziare la lettura e venire travolti da decine e decine di termini sconosciuti, parole a cui non ci è possibile collegare né un'immagine né una descrizione basilare.

### Personaggi

Hyperion basa tutto sui racconti delle vite dei protagonisti e, ironicamente, pochi di loro sono interessanti e memorabili. Alcuni di loro non hanno interazioni o dialoghi utili al di fuori del loro racconto (Sol Weintraub, Brawne Lamia, Padre Lenar Hoyt), altri sono totalmente inutili (Het Masteen).

### Conclusioni

Un libro ricco di elementi interessanti a livello fantascientifico, tant'è che comprendo appieno il perché dei vari premi ricevuti. Purtroppo però l'ho trovato molto noioso e lento. Inoltre si è obbligati ad acquistare un secondo libro per avere un'esperienza di lettura completa, cosa piuttosto sgradevole.