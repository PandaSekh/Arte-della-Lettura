{
  "title": "Gente di Dublino",
  "isbn": "8883371224",
  "isbn13": "9788883371226",
  "synopsis": "Scritti da James Joyce nel 1906, ma pubblicati soltanto nel 1914, perché ritenuti da molti editori troppo audaci, i quindici racconti che costituiscono il volume \"Gente di Dublino\" sono considerati tra i capolavori della letteratura del Novecento. I protagonisti sono abitanti della città di Dublino, che vengono raffigurati nella loro quotidianità, e il tema che unisce tutti i racconti è la \"morte in vita\". I personaggi descritti da Joyce sono infatti frustrati, destinati a fallire o rinunciatari e l'ambiente in cui si svolgono le vicende è sempre squallido e desolato. Alcune volte un'improvvisa illuminazione o una rivelazione rendono palesi ai personaggi le misere condizioni in cui versano, ma per loro è sempre impossibile uscirne, perché vittime di una \"paralisi morale\". Le storie possono essere suddivise in quattro sezioni, che rappresentano le diverse fasi della vita umana: l'infanzia (Le sorelle, Un incontro, Arabia), l'adolescenza (Eveline, Dopo la corsa, I due galanti, Pensione di famiglia), la maturità (Una piccola nube, Rivalsa, Polvere, Un caso pietoso), la vecchiaia (Il giorno dell'Edera, Una madre, La grazia), a cui fa seguito il celebre racconto \"I morti\". Fa da sfondo a tutte le storie una Dublino grigia e malinconica, che diventa l'emblema delle città occidentali del secolo scorso e della loro decadenza morale.",
  "author": [
    "James Joyce"
  ],
  "genres": [
    "Classico"
  ],
  "language": "it",
  "ogPublishedYear": 1914,
  "pages": 224,
  "format": "Paperback",
  "publisher": "Crescere",
  "rating": 0,
  "image": "GenteDiDublino.jpg",
	"reviewSlug": "",
  "readDate": "14-11-2020",
  "publishedYear": 2017
}