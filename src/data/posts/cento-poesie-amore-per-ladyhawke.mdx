---
title: Recensione "Cento poesie d'amore a Ladyhawke" di Michele Mari
slug: cento-poesie-amore-per-ladyhawke
isPublished: true
publishedAt: 14-03-2019
updatedAt: 04-05-2021
category: Recensioni
type: Libro
image: CentoPoesieDAmorePerLadyhawkeHQ.jpg
extract: "Questo libricino contiene 100 poesie che l’autore, Michele Mari, dedica a un’anonima amante, chiamata nelle poesie “Ladyhawke”. Le poesie hanno alti e bassi. Entrano in gioco sicuramente i gusti personali e quanto una poesia ci riguarda, ma non tutte le poesie sono state per me interessanti o piacevoli. Alcune però le ho apprezzate così tanto da inserire dei piccoli post-it come segnalibro, cosa da me mai fatta perché a “rovinare un libro” mi piange il cuore. In questo caso, però, l’idea di poter rileggere in futuro questa raccolta di poesie e vedere quali sono state le mie preferite ha preso il sopravvento. Le poesie hanno la giusta quantità di umorismo e pensieri d’amore (questi ultimi, almeno per me, a volte molto “bambineschi” e imbarazzanti). L’umorismo è subdolo e mai da farti rotolare a terra, ma è uno stile che apprezzo e che spesso strappa un sorriso."
---

<Book slug="cento-poesie-damore-a-ladyhawke" />

Metto le mani avanti dicendo sin da subito che non ho mai letto - di mia volontà - un libro di poesie. Questa per me è stata un'esperienza nuova che ho atteso con molta ansia e curiosità.

### Contenuti

Questo libricino contiene 100 poesie che l'autore, Michele Mari, dedica a un'anonima amante, chiamata nelle poesie "Ladyhawke". Le poesie hanno alti e bassi. Entrano in gioco sicuramente i gusti personali e quanto una poesia ci riguarda, ma non tutte le poesie sono state per me interessanti o piacevoli. Alcune però le ho apprezzate così tanto da inserire dei piccoli post-it come segnalibro, cosa da me mai fatta perché a "rovinare un libro" mi piange il cuore. In questo caso, però, l'idea di poter rileggere in futuro questa raccolta di poesie e vedere quali sono state le mie preferite ha preso il sopravvento. Le poesie hanno la giusta quantità di umorismo e pensieri d'amore (questi ultimi, almeno per me, a volte molto "bambineschi" e imbarazzanti). L'umorismo è subdolo e mai da farti rotolare a terra, ma è uno stile che apprezzo e che spesso strappa un sorriso.

### Edizione

L'edizione l'ho trovata incredibilmente affascinante. Tascabile (veramente tascabile, non come certi """tascabilI""" larghi almeno 30cm), non avevo mai visto un libricino così piccolo. Copertina pulita, senza nulla di speciale, cosa che a quanto mi è parso di vedere è in comune con tutti i libri di poesia Einaudi. Ottimo!  
La copertina, così come le pagine, sono piacevoli al tatto e di alta qualità. Non ho trovato nessun errore di stampa in tutto il volume. Per via di come è stata fatta la numerazione delle pagine, la poesia numero 100 in realtà si trova a pagina 102. Un vero peccato, un dispiacere infinito, ma chiudiamo un occhio.

### Conclusioni

Un ottimo libro che per me è stato anche un'esperienza nuova e meravigliosa. Alta qualità sia dell'edizione che dei contenuti, anche se purtroppo ho apprezzato solo una piccola parte delle poesie.