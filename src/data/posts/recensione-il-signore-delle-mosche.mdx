---
title: Recensione "Il signore delle mosche" di William Golding
slug: recensione-il-signore-delle-mosche
isPublished: true
publishedAt: 14-03-2019 
updatedAt: 06-05-2021
category: Recensioni
type: Libro
image: IlSignoreDelleMosche.jpg
extract: "Parlare de “Il signore delle mosche” è più difficile di quel che immaginassi. In sostanza è un libro che funziona: intrattiene, non annoia, addirittura ci fa la morale. La storia parte da un concetto intrigante, ma non viene approfondita molto e rimane semplice. Non vi sono grossi colpi di scena e leggendo solamente la quarta di copertina si conosce già il 90% della storia. Questo non è necessariamente un problema, ma è giusto far presente che è un libro semplice sotto questo punto di vista (nei paesi anglosassoni è una lettura obbligatoria nelle scuole)."
---

<Book slug="il-signore-delle-mosche" />

### Riassunto brevissimo

In seguito a un incidente aereo, dei ragazzini rimangono abbandonati su un'isola deserta. Cercheranno di stabilire una società in attesa di essere salvati.

### Recensione senza spoiler

Parlare de "Il signore delle mosche" è più difficile di quel che immaginassi. In sostanza **è un libro che funziona: intrattiene, non annoia, addirittura ci fa la morale**.

La storia parte da un concetto intrigante, ma non viene approfondita molto e rimane semplice. **Non vi sono grossi colpi di scena e leggendo solamente la quarta di copertina si conosce già il 90% della storia**. Questo non è necessariamente un problema, ma è giusto far presente che è un libro semplice sotto questo punto di vista (nei paesi anglosassoni è una lettura obbligatoria nelle scuole).

**I pochi personaggi principali sono ben caratterizzati e con una profonda personalità**, molto diversa gli uni dagli altri. Avrei preferito un approfondimento maggiore dei "piccoli" e del loro ruolo nella storia.

**Vi sono molte allusioni alla religione cristiana**, molte delle quali le ho però scoperte solo in seguito a una ricerca internet. Non danno fastidio e sono comprensibili, considerata la cristianità dell'autore, il titolo (allusione al diavolo) e anche al periodo in cui è ambientato il libro. Trovo che siano allusioni non forzate e ben inserite nel contesto del libro, in più se volete potete giocare a chi trova più citazioni cristiane con gli amici.

Lode infinita all'autore per aver creato un finale per la storia, finalmente un libro che non lascia tutto in sospeso.

### Edizione

Questa edizione de "Il signore delle mosche" fa parte della collana Mondadori con l'angolo in alto a destra tagliato (ormai la chiamo ufficialmente così). Personalmente odio questa scelta di design, non la capisco nemmeno. Leggendo in giro ho notato che è un odio condiviso da molti, il che mi consola. A parte l'odioso taglio in copertina, l'edizione non presenta problemi di stampa o di altro genere. **La postfazione dell'autore è molto curiosa e informativa.**

### Conclusioni

Un romanzo senza enormi pregi o difetti, ma con un concetto alla base del racconto molto interessante e una scrittura scorrevole.