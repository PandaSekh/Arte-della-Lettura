---
title: Recensione "Gideon la Nona" di Tamsyn Muir
slug: recensione-gideon-la-nona-tamsyn-muir
isPublished: true
publishedAt: 9-12-2020
updatedAt: 05-06-2021
category: Recensioni
type: Libro
image: Gideon la Nona.jpg
extract: "Gideon la Nona è un libro che ha riscosso un notevole successo (o almeno così pare a vedere su Instagram), quindi ho iniziato la lettura con aspettative molto alte, immaginandomi un libro al livelli di Six of Crows. Purtroppo così non è stato, ma leggendolo con aspettative più adeguate si potrà apprezzare comunque."
---

<Book slug="gideon-la-nona" />

_Gideon la Nona_ è un libro che ha riscosso un notevole successo (o almeno così pare a vedere su [Instagram](https://www.instagram.com/arte_della_lettura/)), quindi ho iniziato la lettura con aspettative molto alte, immaginandomi un libro al livelli di <InternalLink slug="recensione-six-of-crows-bardugo" text="Six of Crows" />. Purtroppo così non è stato, ma leggendolo con aspettative più adeguate si potrà apprezzare comunque.

### Trama

La trama di base non sembra nulla di eccezionale, ma si sviluppa in modo costante e senza tempi morti, e l'autrice fa un buon utilizzo di colpi di scena e cambi di ritmo per rendere la lettura sempre interessante e mai noiosa.

Il finale è ben fatto, non lascia molto in sospeso ma mette le basi per il seguito della trilogia. Apprezzo i finali che concludono in modo deciso la trama dei libri, soprattutto nel caso delle saghe, e _Gideon la Nona_ sotto questo aspetto non mi ha deluso.

Il romance è presente nel libro, ma mai in quantità eccessiva o nauseabonda.

### Personaggi

Le protagoniste del libro sono Gideon, una ragazza la cui passione sono i combattimenti che ha lo scopo di entrare nell'esercito imperiale, e Harrowhark, una necromante a capo della Nona Casa (possiamo considerarlo un pianeta), dove vive anche Gideon. Le due ragazze sono caratterizzate discretamente bene, anche se a volte ho trovato l'umorismo di Gideon un po' troppo forzato in determinate situazioni, ma nulla di tragico.

Oltre a _Gideon la Nona_ e ad Harrow ci sono però altri personaggi, un po' troppi per tenere traccia di tutti. Le altre 7 case presenti nel libro (non consideriamo la Prima Casa per ora) fanno parte della storia, ognuna con 2 personaggi ciascuna più un extra per una Casa. Solo i personaggi delle Case sono ora 17, senza contare le piccole comparse casuali di altre persone. Caratterizzare e distinguere così tanti soggetti diversi non è un compito facile, e infatti secondo me in questo caso non è stata una mossa ben riuscita. Ricordarsi nomi, caratteristiche e Casa di appartenenza di tutti diventa sin da subito estremamente complesso e l'utilizzo di sinonimi o abbreviazioni non aiuta di certo. Per gran parte della lettura mi sono sentito spaesato, come quando lessi per la prima volta <InternalLink slug="recensione-il-trono-di-spade-edizione-illustrata" text="Il Trono di Spade" />, con la differenza che in quel caso almeno avevo un albero genealogico.

### Wordlbuilding

Purtroppo il worldbuilding è uno dei punti più carenti di questo libro, e dico purtroppo perché il potenziale era elevatissimo. Ci troviamo in un mondo fantasy, in un lontanissimo futuro non ben precisato, circondati da necromanti e altri tipi strambi di vario tipo, ma in tutto questo l'autrice non è riuscita ad estrapolare delle descrizioni sostanziose. Le informazioni sono carenti e vengono fornite a dosi microbiche.

Avrei davvero apprezzato un approfondimento maggiore. Probabilmente i libri successivi aiuteranno a definire meglio questo mondo, ma non posso giudicare un libro pensando agli sviluppi futuri dei suoi seguiti.

### Conclusioni

Avevo enormi aspettative per via dell'hype generale che purtroppo non sono state soddisfatte, ma rimane comunque un'ottima lettura.