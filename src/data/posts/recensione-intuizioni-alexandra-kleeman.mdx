---
title: Recensione "Intuizioni" di Alexandra Kleeman
slug: recensione-intuizioni-alexandra-kleeman
isPublished: true
publishedAt: 28-03-2020
updatedAt: 04-06-2021
category: Recensioni
type: Libro
image: Intuizioni.jpg
extract: "Intuizioni di Alexandra Kleeman è il primo libro dell’autrice americana che leggo, pubblicato dopo il successo di Il corpo che vorrei (che ho acquistato assieme). Prima di leggere qualcosa mi piace informarmi poco, lasciando molto al gusto della sorpresa. In questo caso sapevo solo che la Kleeman fosse un’autrice relativamente nuova e giovane ma dalle grandi potenzialità le cui opere sono caratterizzate da un elemento di surrealismo."
---

<Book slug="intuizioni" />

_Intuizioni_ di Alexandra Kleeman è il primo libro dell'autrice americana che leggo, pubblicato dopo il successo di _Il corpo che vorrei_ (che ho acquistato assieme). Prima di leggere qualcosa mi piace informarmi poco, lasciando molto al gusto della sorpresa. In questo caso sapevo solo che la Kleeman fosse un'autrice relativamente nuova e giovane ma dalle grandi potenzialità le cui opere sono caratterizzate da un elemento di **surrealismo**.

### I racconti

Questa raccolta di storie brevi non fa eccezione, essendo composta solamente da opere surreali. I racconti presenti in questo libro sono facilmente divisibili in due categorie: quelli che leggi e non capisci nulla e quelli che leggi, capisci qualcosa, ma comunque non ha nessun senso.

Alcuni di questi sono efficaci, come nel caso del racconto quasi horror dell'infermiera al ristorante, dove **il surrealismo gioca un ruolo importantissimo nella storia**, confondendo il lettore e ampliando il senso di **disagio** provato anche dalla stessa protagonista.

Altre storie funzionano meno, alcune le ho trovate così **noiose** da costringermi a saltarle, come nel caso delle storie accumunate dal tema meteorologico.

A fine lettura mi sono comunque trovato soddisfatto. Pur non essendo un grande appassionato del surrealismo e delle storie irreali (vedasi la mia <InternalLink text='recensione de "La metamorfosi" di Franz Kafka' slug="recensione-la-metamorfosi-franz-kafka"/>), _Intuizioni_ mi è piaciuto. Ho apprezzato lo stile di scrittura, scorrevole e veramente piacevole, e l'inventiva dell'autrice. Non vedo l'ora di leggere l'altra sua opera, _Il corpo che vorrei_.

### Edizione

I libri della casa editrice Black Coffee sono sempre fantastici, partendo dal design della copertina fino alla qualità della carta. Leggere un loro libro è sempre un’**esperienza estremamente piacevole**.

### Conclusioni

Pur non essendo un appassionato di narrativa surrealista, ho apprezzato questo libro. Le storie che mi sono davvero piaciute sono poche, ma lo stile di scrittura è sublime e rende la lettura un piacere.