---
title: Recensione "Miami Blues" di Charles Willeford
slug: recensione-miami-blues-willeford
isPublished: true
publishedAt: 13-03-2019
updatedAt: 04-05-2021
category: Recensioni
type: Libro
image: MiamiBlues.jpg
extract: "Ho acquistato Miami Blues semplicemente perché la copertina mi attirava parecchio, quindi ho iniziato la lettura senza saperne molto. Si tratta di un thriller noir ambientato in una Miami dove il degrado e la criminalità la fanno da padrone. Alberghi sporchi e malconci, furti a ogni angolo, poliziotti corrotti, tutte le descrizioni riescono benissimo a creare sconforto e disagio nel lettore."
---

<Book slug="miami-blues" />

Ho acquistato Miami Blues semplicemente perché la copertina mi attirava parecchio, quindi ho iniziato la lettura senza saperne molto. Si tratta di un thriller noir ambientato in una Miami dove il degrado e la criminalità la fanno da padrone. Alberghi sporchi e malconci, furti a ogni angolo, poliziotti corrotti, tutte le descrizioni riescono benissimo a creare sconforto e disagio nel lettore.

**Miami Blues è un libro molto scorrevole e leggero**, in molti aspetti pare scritto da <InternalLink  text="Bukowski"  slug="post-office-charles-bukowski" />.

### Trama

**Non esiste una vera e propria trama di fondo. Il libro segue due punti di vista**: quello di un pluriomicida psicopatico appena rilasciato di prigione, Freddie Frenger, e quello di un detective in una situazione patetica e triste, Hoke Moseley. Freddie inizierà una nuova vita sregolata a Miami e la sua strada incrocerà quella del detective Moseley più volte, fino all'incontro finale. La trama, sempre che così si possa definire, non è nulla di eclatante.

Ho trovato solo una grave imperfezione a pagina 102: Susan Waggoner (la ragazza di Freddie) parla con l’ispettore Hoke e, parlando del suo ex lavoro, chiama Freddie col suo nome. L’ispettore però lo conosce solo come Ramon Mendez Junior, ma non fa una piega.

### Personaggi

**I due protagonisti sono ben caratterizzati**, anche se molta attenzione è stata data più a Freddie che al detective. Considerato che il libro dovrebbe avere come protagonista solo il detective (e così per tutta la tetralogia), questa cosa mi ha lasciato un po' perplesso. Rispetto al detective, **Freddie è caratterizzato molto meglio** e gli sono dedicate molte più pagine.

**I co-protagonisti sono anch'essi ben definiti e differenti tra loro**.

### Edizione

Copertina molto bella, edizione economica ma senza nessun problema. La copertina rimane piegata molto facilmente, ma non è grave.

### Conclusioni

Un libro che va preso per quello che è: una leggera storia fortemente noir e violenta, senza troppe pretese. Avrei preferito più dettagli sul detective Hoke Moseley, ma non è un grave problema in quanto Freddie è comunque un personaggio molto interessante e che riesce a portare avanti il libro da solo.