---
title: Recensione "Dune" di Frank Herbert
slug: recensione-dune-frank-herbert
isPublished: true
publishedAt: 15-11-2020
updatedAt: 05-06-2021
category: Recensioni
type: Libro
image: Dune.jpg
extract: "Dune è uno di quei libri che ho comprato anni fa, ma che non avevo ancora letto. Deciso a ridurre i libri arretrati - e per farci un episodio del Podcast - l’ho finalmente letto e, alla fine, ho capito perché tanti ne parlano così bene."
---

<Book slug="dune" />

Dune è uno di quei libri che ho comprato anni fa, ma che non avevo ancora letto. Deciso a ridurre i libri arretrati - e per farci un [episodio del Podcast](https://open.spotify.com/show/2yre1D5uOEIHFh0UcNyoTu) - l'ho finalmente letto e, alla fine, ho capito perché tanti ne parlano così bene.

### Trama

La trama è inizialmente semplice, ma col passare delle pagine si evolve sempre più, trasformandosi ed evolvendosi. Grazie alla numerosa presenza di colpi di scena e di elementi e fatti a noi ignoti non succede mai che il libro rallenti o che inizi a diventare noioso.

Le uniche parti un po' lente sono le descrizioni delle visioni del protagonista, un po' troppo prolisse per i miei gusti.

### Personaggi

Dune è ricco di personaggi strani e unici. Vi sono i Mentat, uomini con capacità di calcolo e intuizione così elevate da essere fondamentali al fianco di ogni persona potente. Molte donne potenti sono invece appartenenti alla scuola Bene Gesserit, il cui scopo è quello di creare un uomo semi-dio, il Kwisatz Haderach, tramite delle calcolate gravidanze volte a unire i migliori DNA presenti.

I selvaggi abitanti del deserto, i Fremen, hanno invece una cultura totalmente differente che ci verrà rivelata man mano che proseguiremo nella lettura. Tutto questo alone di mistero mi ha appassionato moltissimo e mi ha fatto leggere Dune con ancora più fervore.

### Worldbuilding

Il worldbuilding di Dune è spettacolare, uno dei migliori che abbia mai letto. Frank Herbert riesce a unire perfettamente trama e descrizioni, senza rendere quest'ultime noiose e prolisse, cosa non facile quando si crea un'universo come quello presente in Dune.

Ho apprezzato molto il fatto che inizialmente ci viene solo detto l'essenziale per non essere totalmente spaesati e che il resto delle informazioni ci viene dato con piccoli indizi sparsi o proseguendo la lettura.

Inoltre, per gli interessati a fine libro ci sono una serie di appendici che entrano maggiormente nel dettaglio di certi elementi presenti nel libro.

### Edizione

Le edizioni di Dune in Italia meritano la loro sezione a parte. Attualmente l'editore italiano di tutta la serie di Dune è Fanucci e il libro che io stesso ho letto è della Fanucci, ma l'edizione precedente (quella nell'immagine). Questo libro l'ho pagato dieci euro, un prezzo onesto per la qualità della carta e dell'edizione in generale, molto mediocre ma comunque leggibile (seppur con qualche errore).

Ad oggi però la Fanucci ha deciso di ristampare tutta la serie di Dune con delle nuove copertine, probabilmente in concomitanza con l'uscita del settimo libro. Queste nuove copertine sono oscene, con una quantità di testo tale da farle sembrare cartelloni pubblicitari, e oltretutto il prezzo è stato aumentato a 20 euro, pur rimanendo a copertina flessibile.

Tutto questo per consigliarvi di leggerlo in inglese, se ne avete la possibilità, oppure di recuperare le edizioni della Sperling & Kupfer, che mi sono state consigliate da molte persone.

### Conclusioni

Un ottimo libro, adesso dovrò recuperare il resto della serie.