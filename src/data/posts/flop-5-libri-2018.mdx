---
title: "Flop 5 2018: I peggiori libri letti nel 2018"
slug: flop-5-libri-2018
isPublished: true
publishedAt: 21-03-2019
updatedAt: 18-05-2021
category: Articolo
image: Flop2018.jpg
extract: "Dopo aver parlato dei miei libri preferiti letti nel 2018, ecco oggi l'articolo dedicato ai cinque libri peggiori letti nel 2018. Questa classifica è stata molto più semplice da scrivere, i libri brutti sono stati abbondanti. Come per l'altra classifica vi è solo una regola: I libri non devono necessariamente essere usciti nel 2018, conta solo averli letti in quell'anno."
---

<Image url="Flop2018.jpg" alt="Copertina Flop 2018" layout="intrinsic" width={642} height={1024} center={true}/>

Dopo aver parlato dei miei <InternalLink slug="top-5-libri-2018" text="libri preferiti letti nel 2018" />, ecco oggi l'articolo dedicato ai cinque libri peggiori letti nel 2018.

Questa classifica è stata molto più semplice da scrivere, i libri brutti sono stati abbondanti. Come per l'altra classifica vi è solo una regola: I libri non devono necessariamente essere usciti nel 2018, conta solo averli letti in quell'anno.

Iniziamo subito dalla quinta posizione (il meno brutto tra i libri brutti), ovvero...

### #5 - Fahrenheit 451 di Ray Broadbury

<Book slug="fahrenheit-451"/>

Acclamato da molti come libro fondamentale della letteratura distopica, personalmente l'ho trovato noioso e povero di contenuti.

Cito dalla recensione: "_Interessanti i concetti psicologici dietro la scelta di bruciare i libri, ma purtroppo è l’unica cosa su cui si basa il racconto (il controllo delle masse tramite i media fa comunque parte dei “concetti psicologici dietro la scelta di bruciare i libri”). Nessuna caratterizzazione dei personaggi, nessuna vera e propria descrizione del mondo distopico se non per poche cose (come i segugi di metallo o la TV che ti chiama per nome). La traduzione datata non aiuta e le 180 pagine del libro si faticano a leggere._"

Recensione completa <InternalLink slug="recensione-fahrenheit-451-ray-bradbury" text="a questo link" />.


### #4 - Le assaggiatrici di Rosella Postorino

<Book slug="le-assaggiatrici"/>

Le assaggiatrici non arriva al podio, ma in compenso ottiene anche il premio "marketing fuorviante" dell'anno.

Si presenta come un libro minimamente storico, ma si rivela invece essere un romance banale e scontato. Il contesto storico è utilizzato solamente per scopi di pubblicità, nel libro non ha nessuna utilità. Fregatura dell'anno.

Recensione completa <InternalLink slug="recensione-le-assaggiatrici" text="a questo link" />.


### #3 - Le sorelle Donguri di Banana Yoshimoto

<Book slug="le-sorelle-donguri"/>
Benvenuti sul podio!

Secondo libro di Banana Yoshimoto da me letto, questa volta non c'è l'effetto novità e le carenze del romanzo si fanno sentire ancora di più. Libro noioso e insensato, succedono cose a caso senza un senso logico. Stessi argomenti di fondo di Kitchen, stesso stile e stessi problemi.

Recensione completa <InternalLink slug="recensione-le-sorelle-donguri-yoshimoto" text="a questo link" />.


### #2 - Pastorale Americana di Philip Roth

<Book slug="pastorale-americana"/>

Considerato da molti un libro assolutamente perfetto, una lettura d'obbligo anche, purtroppo a me non è piaciuto affatto. I personaggi sono clinicamente stupidi, alcuni con singole caratteristiche estremizzate e nessuna sfumatura, ma il peggio del libro sta nella sua pesantezza.

Riassunto di questo libro: sproloqui infiniti e capitoli dedicati ai guanti in pelle.

Recensione completa <InternalLink slug="recensione-pastorale-americana" text="a questo link" />.


### #1 - Tredici di Jay Asher

<Book slug="tredici"/>

Il podio non poteva che aggiudicarselo lui: Tredici. Concetto di base interessante, ma sfruttato malissimo e addirittura in modo dannoso. Questo libro è l'esempio perfetto di come NON scrivere assolutamente un libro sul suicidio, sopratutto considerando il target a cui è dedicato.

È stato il primo libro a ricevere una recensione negativa sul blog e, per paura di venir frainteso, sono arrivato a scrivere quasi 2500 parole (il doppio di questo articolo). Mi rendo conto quindi di essere stato io stesso prolisso, ma se volete dargli un'occhiata trovate la recensione completa <InternalLink slug="recensione-tredici-jay-asher/" text="a questo link" />.

Grazie a tutti coloro che mi seguono! Grazie per tutti i messaggi fantastici che mi inviate! Speriamo che il 2019 sia un anno ricco di libri fantastici!