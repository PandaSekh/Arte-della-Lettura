---
title: Recensione "Thunderhead" di Neal Shusterman
slug: recensione-thunderhead-neal-shusterman
isPublished: true
publishedAt: 01-11-2020
updatedAt: 05-06-2021
category: Recensioni
type: Libro
image: Thunderhead.jpg
extract: "Thunderhead, secondo libro della Trilogia della Falce, riprende la storia di Citra Terranova (ora Madame Anastasia) e di Rowan (ora Maestro Lucifero) esattamente da dove li avevamo lasciati alla fine di Falce. Citra è ora una falce, mentre Rowan un reietto che elimina le falci “corrotte” in modo definitivo, cercando così di purificare la Compagnia delle Falci."
---

<Book slug="thunderhead" />

_Thunderhead_, secondo libro della Trilogia della Falce, riprende la storia di Citra Terranova (ora Madame Anastasia) e di Rowan (ora Maestro Lucifero) esattamente da dove li avevamo lasciati alla fine di <InternalLink slug="recensione-falce-neal-shusterman" text="Falce" />. Citra è ora una falce, mentre Rowan un reietto che elimina le falci "corrotte" in modo definitivo, cercando così di purificare la Compagnia delle Falci.

### Trama

Dopo la morte di Goddard, nella Compagnia delle Falci si crea una netta divisione fra coloro che supportano le sue idee e quelli che invece lo considerano un folle. Un grosso cambiamento è all'orizzonte e in _Thunderhead_ scopriamo che Citra e Rowan giocheranno un ruolo cruciale nel futuro della Compagnia. Ma una vecchia conoscenza farà il suo ritorno e tutto cambierà (parlo di questo nella sezione spoiler, più giù).

In _Thunderhead_ purtroppo la storia fa fatica ad avviarsi e la prima metà del libro risulta essere lenta e poco interessante. Viene usata come preparazione per la parte finale del libro, molto avvincente e che ci tiene incollati a proseguire la lettura, ma questa netta differenza non mi è piaciuta.

Non ho apprezzato anche il finale, lasciato in sospeso e molto aperto, pronto a essere ripreso nel terzo libro. Avevo lodato _Falce_ anche per il suo finale chiuso e soddisfacente, ma che non impediva il proseguimento della saga, ma stavolta non è stato così. Avrei preferito una chiusura più netta da conclusione di libro, non di capitolo.

### Differenze con Falce

Come in _Falce_, ogni capitolo di _Thunderhead_ è anticipato da un breve estratto, ma a differenza del primo libro questi sono tutti pensieri del Thunderhead stesso, che ci aiutano a capire la sua logica e i suoi pensieri, cosa che ho apprezzato parecchio. Purtroppo in _Falce_ il ruolo del computer che governa il mondo è stato molto marginale, ma sono stato contento di vedere un suo ruolo più da protagonista in questo seguito.

In _Thunderhead_ vengono aggiunti elementi mai citati in Falce, come il consiglio delle falci più importanti del mondo intero, fondamentali nella trama di questo libro, ma mai nemmeno nominate nel libro precedente. Probabilmente l'autore si è reso conto troppo tardi della necessità di questo consiglio nella storia e ha deciso di inserirlo nel libro con una scusa molto banale, ovvero "Prima non ti interessava perché eri solo un'apprendista, per questo non ti ho mai detto nulla".

### Stile di Scrittura

Lo stile di scrittura è molto asciutto e rapido. Le descrizioni sono povere ed essenziali e l'autore preferisce dare più spazio ai dialoghi. Questo rende il libro molto scorrevole e rapido, ma lascia molto all'immaginazione.

### Sezione con Spoiler

<Spoiler text="Non ho apprezzato il ritorno di Goddard nella storia. Capisco che come nemesi funzioni perfettamente, e questo non lo metto in dubbio, ma mi dispiace vedere che l'autore non è stato in grado di creare un nemico valido per questo libro. Shusterman ha invece preferito riciclare Goddard e farlo tornare (in un modo piuttosto forzato e al limite del comico) per assicurarsi una storia avvincente. Ha funzionato, ma non sono del tutto soddisfatto." />

### Conclusioni

Un buon libro, purtroppo inferiore al precedente in molti punti ma non per questo malvagio.