---
title: Recensione "Freeman's. Potere" di John Freeman
slug: recensione-freemans-potere-john-freeman
isPublished: true
publishedAt: 04-10-2020
updatedAt: 05-06-2021
category: Recensioni
type: Libro
image: Freeman Potere.jpg
extract: "Potere è il tema della seconda antologia di racconti e poesia curata da John Freeman. Rispetto alla prima raccolta, , questa l’ho trovata molto più definita per quanto riguarda i contenuti, seppur il termine “Potere” rimane molto generico e di definizione variabile a seconda dell’autore."
---

<Book slug="freemans-potere" />

Potere è il tema della seconda antologia di racconti e poesia curata da John Freeman. Rispetto alla prima raccolta, <InternalLink slug="recensione-freeman-scrittori-dal-futuro" text="Scrittori dal futuro" />, questa l'ho trovata molto più definita per quanto riguarda i contenuti, seppur il termine "Potere" rimane molto generico e di definizione variabile a seconda dell'autore.

La lettura è stata più scorrevole rispetto al primo e ho trovato molto interessanti vari racconti, molti più rispetto ad altre raccolte. Stavolta mi sono imposto di saltare direttamente quei testi che già dalla prima pagina non mi ispiravano. Questo mio nuovo atteggiamento ha fatto sì che la lettura fosse più piacevole e meno forzata, facendomi apprezzare maggiormente questa antologia.

In media la qualità delle storie mi è sembrata maggiore, ma questo può anche essere dato dal fatto che ho saltato quelle poco interessanti.  
Diciamo quindi che, tra quelle che ho letto, mi sono sembrate tutte molto ben scritte e interessanti. Si notano di meno gli estratti, laddove nel primo spesso i racconti venivano interrotti in modo così brusco da far sentire pesantemente la mancanza del resto del libro originale.

Rimane comunque un'antologia, con racconti di qualità altalenante, come succede sempre.

In conclusione, Potere è stata un'antologia che ho apprezzato maggiormente rispetto ad altre raccolte lette in precedenza.