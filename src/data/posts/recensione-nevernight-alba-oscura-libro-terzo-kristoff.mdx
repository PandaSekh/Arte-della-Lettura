---
title: Recensione "Nevernight. Alba oscura (Libro terzo degli accadimenti di Illuminotte)" di Jay Kristoff
slug: recensione-nevernight-alba-oscura-libro-terzo-kristoff
isPublished: true
publishedAt: 20-09-2020
updatedAt: 05-06-2021
category: Recensioni
type: Libro
image: Nevernight_3.jpg
extract: Alba oscura è il terzo e ultimo libro della trilogia di Nevernight di Jay Kristoff. Stavolta finalmente l’epopea di Mia Corvere si conclude, oltretutto in modo molto meno pomposo di quel che mi aspettassi dopo 1500 pagine di attesa. Rispetto agli altri libri della trilogia, Alba oscura è il meno interessante e approfondito, pur essendo uno dei più lunghi. I capitoli sono pieni di riempimenti inutili, perdite di tempo insensate e scene di sesso fini a sé stesse.
---

<Book slug="nevernight-alba-oscura-libro-terzo-degli-accadimenti-di-illuminotte" />


Alba oscura è il terzo e ultimo libro della trilogia di <InternalLink text="Nevernight" slug="mai-dimenticare-nevernight-jay-kristoff"/> di Jay Kristoff. Stavolta finalmente l'epopea di Mia Corvere si conclude, oltretutto in modo molto meno pomposo di quel che mi aspettassi dopo 1500 pagine di attesa.

Come spesso faccio in caso di libri facenti parte di una saga, in questa recensione citerò spesso le mie due precedenti recensioni, quella di <InternalLink text="Mai Dimenticare" slug="mai-dimenticare-nevernight-jay-kristoff"/> e quella di <InternalLink text="I grandi giochi" slug="recensione-i-grandi-giochi-nevernight"/>.

Rispetto agli altri libri della trilogia, _Alba oscura_ è il meno interessante e approfondito, pur essendo uno dei più lunghi. I capitoli sono pieni di riempimenti inutili, perdite di tempo insensate e scene di sesso fini a sé stesse.

### Trama

La trama di _Alba oscura_ è tale e quale quella dei libri precedenti: Mia Corvere deve vendicare la sua famiglia e uccidere della gente. Ce la farà in questo terzo libro?

In oltre cinquecento pagine non succede nulla di memorabile o di importante, se non qualche capitolo che parla del destino di Mia e di ciò che dovrà fare nel futuro prossimo.  
Scaeva, invisibile nemico di tutta la serie, fa finalmente la sua comparsa (per davvero, stavolta).

A parte questi piccoli eventi, il resto del libro è riempito ed allungato con storie brevi di poco conto, come la mini-avventura piratesca assolutamente fine a sé stessa.

Alba oscura, come anche i libri precedenti, è un libro molto ricco di colpi di scena, qui usati ed abusati per poter allungare il conteggio di parole. Per quanto possano essere interessanti e coinvolgenti, dopo un po' iniziano a essere quasi scontati.

La conclusione del libro non è assolutamente degna dell'attesa, e anzi l'ho trovata piuttosto noiosa.

<Spoiler text="Non capisco come un combattimento tra due esseri dalla forza incredibile ma uguale possa essere interessante. Non succede nulla di incredibile e, alla terza volta che l'autore mi dice che uno scaraventa l'altro dall'altra parte della stanza, inizio ad annoiarmi." />

### WorldBuilding

In _Alba oscura_ torniamo a Godsgrave e alla Chiesa Rossa, luoghi già conosciuti nei libri precedenti. Non abbiamo ulteriori approfondimenti e, ad eccezione di qualche breve "rinfrescata di memoria", le descrizioni sono ridotte al minimo.

Anche le note a piè di pagina molto presenti nella serie in questo libro sono ridotte all'osso.

Nella recensione di <InternalLink text="Mai Dimenticare" slug="mai-dimenticare-nevernight-jay-kristoff"/> scrissi:

> Le note a piè di pagina sono parecchie, alcune stravaganti e non utili ai fini della trama, ma molte aiutano a creare l’atmosfera del libro e del mondo di _Nevernight_, quindi non mi sono dispiaciute.

Invece, nella recensione di <InternalLink text="I grandi giochi" slug="recensione-i-grandi-giochi-nevernight"/> scrissi questo:

> Anche in questo capitolo tornano le note a piè di pagina scritte in prima persona dall’autore. Se nel primo libro non mi erano dispiaciute, in questo mi sono dovuto ricredere. Stavolta sono in numero minore, ma quando ci sono risultano essere troppo lunghe e logorroiche. Anziché approfondire l’universo di _Nevernight_ spesso parlano di avvenimenti storici inutili ai fini della trama o dell’approfondimento.

In questo terzo libro le note a piè di pagina sono così poche da poterle contare sulle dita di una mano. La loro mancanza si sente, perché il libro scorre più fluido senza le continue interruzioni spesso superflue.

### Personaggi

Il terzo capitolo della serie torna alle origini e, rispetto al secondo, non aggiunge o aggiorna nessun personaggio. I coprotagonisti sono i soliti, vecchi personaggi che già conosciamo dai libri precedenti, quindi da questo punto di vista non c'è alcuna novità.

<Spoiler text="Verso la fine del libro l'autore sente il bisogno di eliminare un po' di personaggi, quindi li uccide un po' a casaccio. Tric è tornato dalla morte e per due libri aiuta Mia? Facciamo che prima dello scontro finale si uccide ancora (ma non era immortale poi?). Ci serve una scusa per far sì che Mia prenda il potere che la ucciderà? Uccidiamo a caso Ashlinn. Ma aspetta! Ci serve per il finale! Vabbé dai facciamo che risorge pure lei." />

### Conclusioni

Finire questo libro è stato quasi faticoso, tanto è stato tirato per le lunghe. In definitiva penso sia una buona serie, molto godibile, ma decisamente troppo lunga per i pochi contenuti che effettivamente ha.
