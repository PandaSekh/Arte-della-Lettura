---
title: Recensione "Un polpo alla gola" di Zerocalcare
slug: recensione-un-polpo-alla-gola-zerocalcare
isPublished: true
publishedAt: 20-06-2020
updatedAt: 05-06-2021
category: Recensioni
type: Libro
image: UnPolpoAllaGola.jpg
extract: "Al Salone del Libro ho acquistato Un polpo alla gola nella sua nuova versione variant e, cogliendo l’occasione al volo, sono riuscito a farmi fare una dedica da Zerocalcare! Se con Macerie prime mi trovavo spesso spaesato per via degli argomenti non ancora rilevanti per me, in Un polpo alla gola mi sono ritrovato in quasi tutte le situazioni presentate nel volume."
---

<Book slug="un-polpo-alla-gola" />

Al Salone del Libro ho acquistato Un polpo alla gola nella sua nuova versione variant e, cogliendo l'occasione al volo, sono riuscito a farmi fare una dedica da Zerocalcare!

<Image  url="Dedica_Zerocalcare_1.jpg"  alt="Dedica di Zerocalcare sul fumetto"  layout="intrinsic"  width={576} height={1024} center={true}/>

Se con Macerie prime mi trovavo spesso spaesato per via degli argomenti non ancora rilevanti per me, **in Un polpo alla gola mi sono ritrovato in quasi tutte le situazioni presentate nel volume**.

Seppur ricca di elementi di finzione (non nel senso di fantasy, ma nel senso di eventi inventati), **ho trovato la storia interessante e ben strutturata**, sopratutto per quanto riguarda la divisione del libro nelle tre fasi di vita dell'autore.

L'umorismo è quello tipico di Zerocalcare, così come i bellissimi disegni, sotto questo punto di vista non ho visto molte differenze rispetto a Macerie prime.

Come al solito trovo difficile scrivere recensioni su fumetti così belli, perché **mancano praticamente sempre elementi negativi di cui discutere**. Concludo quindi con la frase promo di Un polpo alla gola, quella che effettivamente mi ha più colpito e che trovo molto forte per via del significato che ognuno può attribuirgli:

> Nessuno guarisce dalla propria infanzia