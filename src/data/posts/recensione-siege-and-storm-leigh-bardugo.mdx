---
title: Recensione "Siege and Storm" di Leigh Bardugo
slug: recensione-siege-and-storm-leigh-bardugo
isPublished: true
publishedAt: 26-09-2019
updatedAt: 3-06-2021
category: Recensioni
type: Libro
image: SiegeAndStorm.jpg
extract: Siege and Storm è il seguito di Shadow and Bone, libro che avevo criticato aspramente e che non avevo apprezzato per nulla. Perciò le aspettative per questo sequel erano piuttosto basse, anche se molte persone mi avevano scritto per dirmi che invece il secondo libro era molto meglio del primo. Fortunatamente quelle persone avevano ragione da vendere e, con mia sorpresa, Siege and Storm risolve molti dei problemi che aveva il libro precedente.
---

<Book slug="siege-and-storm-shadow-and-bone-2" />

Siege and Storm è il seguito di <InternalLink text="Shadow and Bone" slug="recensione-shadow-and-bone-leigh-bardugo" />, libro che avevo criticato aspramente e che non avevo apprezzato per nulla. Perciò le aspettative per questo sequel erano piuttosto basse, anche se molte persone mi avevano scritto per dirmi che invece il secondo libro era molto meglio del primo. Fortunatamente quelle persone avevano ragione da vendere e, con mia sorpresa, Siege and Storm risolve molti dei problemi che aveva il libro precedente.

Come faccio spesso con le recensioni di sequel o simili, citerò alcune parti dalla <InternalLink text="recensione di Shadow and Bone" slug="recensione-shadow-and-bone-leigh-bardugo" />,.

### Trama e Stile di scrittura

In Siege and Storm la trama è molto più veloce, non sprechiamo centinaia di pagine in punti morti della storia. In poche pagine avvengono molti cambiamenti e tutto il libro è ricco di colpi di scena, tutti ottimi, inaspettati e mai banali. Finito di leggere il libro, però, mi sono reso conto che di sostanzioso all'interno del libro c'era ben poco. Leigh Bardugo è bravissima a scrivere per pagine e pagine in modo coinvolgente senza però far succedere nulla. Questo non è necessariamente un punto negativo, perché durante la lettura si è così coinvolti che non ci si accorge di ciò.

Rispetto al primo libro la trama è molto più interessante e sensata, con un rischio tangibile in caso di fallimento, a differenza del primo libro.

Anche in questo libro il finale è aperto e pronto per il seguito, come dopotutto c'era da aspettarsi.

Come sempre con Leigh Bardugo **lo stile di scrittura è scorrevole e mai noioso.**

### Worldbuilding

Nella recensione di Shadow and Bone scrissi: "_Spero che nei seguiti di Shadow and Bone venga approfondito il worldbuilding e che **mi venga descritta meglio la magia del mondo Grisha**, piuttosto che inventarsi nuove, stupide relazioni._"

Purtroppo in questo libro la magia ha ancor meno utilità. I poteri magici vengono usati poche volte e principalmente si tratta di far muovere vento e onde per navigare più in fretta, nulla di grandioso. In compenso ci sono nuove, stupide relazioni!

### Romance

Il romance è un aspetto importantissimo dei libri young adult e questo vale sopratutto per i libri di Leigh Bardugo. In Siege and Storm abbiamo un nuovo personaggio maschile che, ovviamente, sarà un nuovo interesse amoroso della protagonista. Essa, in quanto personaggio stupido e banale, passerà da un personaggio maschile principale all'altro senza troppi problemi. Romance di qualità.

### Personaggi

In Siege and Storm viene aggiunto un nuovo co-protagonista amato da tutti, anche se ancora non capisco il perché, forse devo aspettare il prossimo libro.

Alina, la protagonista, accenna a dei leggeri cambiamenti, ma purtroppo rimane ancora un personaggio stupido e patetico. Spero che nel prossimo libro questi cambiamenti siano effettivi.

### Conclusioni

Siege and Storm riscatta in parte la trilogia, ma vale la pena sorbirsi lo strazio di Shadow and Bone per questa serie? Ancora non lo so, dipende dal terzo libro. Per adesso le mie aspettative si sono alzate e ripongo grande fiducia nel terzo e ultimo libro.