---
title: "Recensione \"Personal: (Jack Reacher 19)\" di Lee Child"
slug: recensione-personal-jack-reacher-lee-child
isPublished: true
publishedAt: 21-03-2021
updatedAt: 05-06-2021
category: Recensioni
type: Libro
image: Personal.jpg
extract: "La saga di Jack Reacher è composta da quei classici libri da spiaggia, dal costo basso e con una struttura ben definita e costante in tutti i volumi. Ogni tanto mi piace leggere questo genere di libri, soprattutto quando mi trovo incastrato dal blocco del lettore, e Jack Reacher è sempre stata la mia saga di riferimento in questi casi."
---

<Book slug="personal" />

La saga di Jack Reacher è composta da quei classici libri da spiaggia, dal costo basso e con una struttura ben definita e costante in tutti i volumi. Ogni tanto mi piace leggere questo genere di libri, soprattutto quando mi trovo incastrato dal blocco del lettore, e Jack Reacher è sempre stata la mia saga di riferimento in questi casi.

### Trama

Le storie di Jack Reacher sono solitamente caratterizzate da trame avvincenti che ti invogliano a proseguire la lettura pagina dopo pagina, ma Personal manca di colpi di scena e da metà libro fino alla parte finale la situazione va in stallo e il libro si riempie di dialoghi ed eventi inutili utili solo ad aumentare il numero delle pagine.

Lo stile di scrittura e _la possibilità_ che possa succedere qualcosa sono comunque sufficienti a far proseguire la lettura.

### Personaggi

Per chi non conoscesse Jack Reacher, si tratta del tipico americano D.O.C. (o come gli americani vorrebbero essere) portato qui all'estremo. Spesso può arrivare a livelli un po' comici, ma fa parte del fascino di questa serie.

Gli altri personaggi sono tutti piuttosto inutili e fanno solo da contorno al protagonista, quindi la loro caratterizzazione non è nulla di eccezionale.

### Conclusioni

Uno dei libri più mediocri della serie di Jack Reacher.

