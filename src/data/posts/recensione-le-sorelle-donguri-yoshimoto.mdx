---
title: Recensione "Le sorelle Donguri" di Banana Yoshimoto
slug: recensione-le-sorelle-donguri-yoshimoto
isPublished: true
publishedAt: 15-03-2019
updatedAt: 06-05-2021
category: Recensioni
type: Libro
image: LeSorelleDonguri.jpg
extract: "Tempo fa di Banana Yoshimoto avevo già letto , un libro che mi aveva lasciato piuttosto perplesso. Bisogna sempre dare una seconda possibilità, quindi ho provato a leggere l’ultima sua opera uscita in Italia. Peggio che mai."
---

<Book slug="le-sorelle-donguri" />

### Riassunto brevissimo

Due sorelle orfane rispondono alle mail delle persone tristi, e loro stesse sono tristi.

### Recensione

Tempo fa di Banana Yoshimoto avevo già letto <InternalLink slug="recensione-kitchen-banana-yoshimoto" text="Kitchen" />, un libro che mi aveva lasciato piuttosto perplesso. Bisogna sempre dare una seconda possibilità, quindi ho provato a leggere l'ultima sua opera uscita in Italia. Peggio che mai.

### Contenuti

A dire la verità non è facile parlare dei contenuti, poiché sono praticamente nulli; si limitano a ciò che è scritto nella sinossi, tanto di più non si può dire. Tutto il libro gira attorno agli stessi concetti, sempre i soliti dell'autrice (morte, solitudine, amore... i classici), senza aggiungere mai nulla di nuovo e non modificando in alcun modo il flusso della storia, tra l'altro inesistente. Succedono cose a caso e fini a sé stesse, poco o per nulla collegate tra loro. Si arriva a fine libro vuoti, non ti rimane dentro niente, come se non si fosse mai letto nulla. Tempo perso e sprecato, leggere i dati statistici sulle etichette dei detersivi sarebbe stata un'attività più utile alla mia crescita personale e culturale.

Un'altra cosa che mi ha lasciato piuttosto perplesso sono state le fotografie presenti nel libro. Totalmente casuali, nessun collegamento alla storia e nessuna spiegazione data. Ogni tanto sfogliando il libro ti capita di trovare una foto così, tanto per. Davvero, non ne ho capito il senso.

### Edizione

L'edizione è ottima. La copertina è semi rigida, lucida e dai colori accesi, le pagine sono di alta qualità e senza errori di stampa. Come in Kitchen sono presenti una brevissima "guida alla lettura delle parole Giapponesi" all'inizio del libro e un glossario dei termini intraducibili alla fine. Prezzo contenuto e molto modesto per la qualità dell'edizione, ma esagerato per la qualità dell'opera in sé.

### Conclusioni

Libro inutile, vuoto, senza un fine o una storia. Non leggerò mai più un libro di Banana Yoshimoto.  
Però la copertina è veramente bella, sia al tatto che alla vista.