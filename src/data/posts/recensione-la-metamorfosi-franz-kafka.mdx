---
title: Recensione "La metamorfosi" di Franz Kafka
slug: recensione-la-metamorfosi-franz-kafka
isPublished: true
publishedAt: 12-09-2019
updatedAt: 03-06-2021
category: Recensioni
type: Libro
image: LaMetamorfosi.jpg
extract: La metamorfosi di Franz Kafka è il primo libro dell’autore che leggo, acquistato per caso e alla cieca. Per questi motivi non sapevo cosa aspettarmi né di cosa parlasse il libro. Si tratta di un racconto breve di circa 70 pagine incentrate sul personaggio di Gregor Samsa, il quale si sveglia un giorno trasformato in un insetto. Il libro narra la disavventura di Gregor e della sua famiglia nell’arco di diversi mesi, descrivendo i loro pensieri e i cambiamenti che avvengono in questo periodo.
---

<Book slug="la-metamorfosi" />

La metamorfosi di Franz Kafka è il primo libro dell'autore che leggo, acquistato per caso e alla cieca. Per questi motivi non sapevo cosa aspettarmi né di cosa parlasse il libro. Si tratta di un racconto breve di circa 70 pagine incentrate sul personaggio di Gregor Samsa, il quale si sveglia un giorno trasformato in un insetto. Il libro narra la disavventura di Gregor e della sua famiglia nell'arco di diversi mesi, descrivendo i loro pensieri e i cambiamenti che avvengono in questo periodo.

Il libro può essere considerato una metafora per qualunque cosa uno desideri, l'immaginazione è il solo limite. Ognuno può vedere in questo libro ciò che vuole, ma personalmente non sono il tipo che cerca mille interpretazioni per ogni singolo testo che legge, perciò per me questo libro è stato piuttosto banale, sopratutto per via dei personaggi che reagiscono in modo innaturale a tutto ciò che succede. Gregor, primo fra tutti, non si preoccupa minimamente della sua condizione.

Non ho apprezzato particolarmente lo stile di scrittura, ma probabilmente leggerò altro di Kafka per approfondire questo aspetto.

### Conclusioni

Se siete appassionati di libri metaforici e se vi piace discutere con altre persone su quale sia il significato nascosto dei libri, allora questo sicuramente è il libro che fa per voi. Se siete più realistici e vi interessa ciò che è scritto effettivamente su carta, allora questo sarà per voi un libro mediocre.