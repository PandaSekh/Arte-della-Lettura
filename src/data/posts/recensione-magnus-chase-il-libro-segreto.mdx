---
title: Recensione "Magnus Chase e gli dei di Asgard - Il libro segreto" di Rick Riordan
slug: recensione-magnus-chase-il-libro-segreto
isPublished: true
publishedAt: 09-08-2020
updatedAt: 05-06-2021
category: Recensioni
type: Libro
image: Magnus Chase Il Libro Segreto.jpg
extract: "Magnus Chase e gli dei di Asgard - Il libro segreto è un companion book della serie di Magnus Chase, ovvero un libro scritto con l’intento di essere di supporto alla serie principale, da usare come referenza o glossario. Non avendo mai letto nessun libro della serie di Magnus Chase né di Percy Jackson, sono totalmente estraneo allo stile di scrittura di Rick Riordan e agli universi da lui creati, perciò questo libro non l’ho considerato come companion book, ma bensì come un libro normale a sè stante."
---

<Book slug="magnus-chase-e-gli-dei-di-asgard-il-libro-segreto" />

Magnus Chase e gli dei di Asgard - Il libro segreto è un _companion book_ della serie di Magnus Chase, ovvero un libro scritto con l'intento di essere di supporto alla serie principale, da usare come referenza o glossario. Non avendo mai letto nessun libro della serie di Magnus Chase né di Percy Jackson, sono totalmente estraneo allo stile di scrittura di Rick Riordan e agli universi da lui creati, perciò questo libro non l'ho considerato come _companion book_, ma bensì come un libro normale a sè stante.

Mi aspettavo una guida alla mitologia norrena indirizzata a un pubblico giovane, ma evidentemente il pubblico di riferimento di Rick Riordan sono i bambini. Il libro ha pochi riferimenti _reali_ alla mitologia norrena, preferendo invece una gran quantità di battute umoristiche e, penso, riferimenti ad altri libri della serie. Lo stile generale del libro è indirizzato ai bambini, con una struttura semplice e continui tentativi di rendere la lettura divertente, risultando alle volte forzato. Vi sono interviste, canzoni rap, poesie, ninne nanne, storie inventate e rubriche stile "posta del cuore". Tutti questi elementi comici offuscano le parti di vera mitologia norrena, rendendo questo libro un'introduzione molto semplice adatta ai più piccoli e probabilmente una buona referenza per coloro che stanno leggendo la serie di Magnus Chase. Per un'introduzione migliore ai miti norreni, consiglio <InternalLink slug="recensione-miti-del-nord" text="Miti del Nord di Neil Gaiman" />.

### Conclusioni

Un libro adatto per dare una rapida introduzione ai miti norreni ai bambini. Probabilmente è anche utile per coloro che hanno letto o stanno leggendo la serie di Magnus Chase.