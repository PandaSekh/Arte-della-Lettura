---
title: Recensione "Rockaway Beach" di Jill Eisenstadt
slug: recensione-rockaway-beach-jill-eisenstadt
isPublished: true
publishedAt: 6-06-2019
updatedAt: 3-06-2021
category: Recensioni
type: Libro
image: Rockaway Beach.jpg
extract: "Libro di debutto di Jill Eisenstadt, Rockaway Beach narra le vicende di un gruppo di ragazzi che, finita la scuola, si ritrovano ad affrontare diversi cambiamenti nella loro vita. Molti di loro lavorano come bagnini in estate e nel supermercato locale in inverno, mentre Alex, una dei protagonisti, ottiene una borsa di studio per il college e si trasferisce lontano da Rockaway."
---

<Book slug="rockaway-beach" />

Libro di debutto di Jill Eisenstadt, Rockaway Beach narra le vicende di un gruppo di ragazzi che, finita la scuola, si ritrovano ad affrontare diversi cambiamenti nella loro vita. Molti di loro lavorano come bagnini in estate e nel supermercato locale in inverno, mentre Alex, una dei protagonisti, ottiene una borsa di studio per il college e si trasferisce lontano da Rockaway.

### Trama e Stile di scrittura

Il libro copre il periodo dalla fine della scuola fino all'estate successiva. Ogni capitolo è un episodio a sé stante e **non esiste nessuna trama di fondo**, il che non è necessariamente un male. Si tratta infatti di un libro leggero, che intrattiene per la sua durata ma che, **una volta finito, non ci lascia molto**, se non il vago ricordo dei suoi stravaganti protagonisti.

**Lo stile di scrittura è rapido e un po' rozzo**, molto simile a quello di <InternalLink  slug="autori/charles-willeford"  text="Willeford"  /> e <InternalLink  slug="autori/charles-bukowski"  text="Bukowski"  />. A volte, proprio per queste sue caratteristiche, sono stato costretto a rileggere certi passaggi piuttosto confusionari, ma tutto sommato **è molto scorrevole e godibile**. Inoltre, credo sia uno stile ottimo per accompagnare il tema generale del libro.

### Personaggi

I protagonisti del libro sono descritti in modo superficiale, il che rende difficile distinguerli durante le prime fasi della lettura. Una volta conosciuti meglio, però, **ognuno di loro risulta essere interessante e riconoscibile**. Ci sono parecchi personaggi secondari che fanno solo comparse singole o saltuari e, quando lo fanno, ricordarsi di loro è praticamente impossibile.

### **Edizione

Questa è stata la mia prima edizione [Black Coffee](https://www.edizioniblackcoffee.it/), anche se già avevo notato i loro libri da un po'. **La qualità è ottima sotto tutti i punti di vista**, dalla traduzione senza errori alla fattura stessa del libro. Apprezzo particolarmente il design e la texture della copertina. Il libro include anche un segnalibro uguale alla copertina.

### Conclusioni

Un libro semplice da leggere, molto leggero ma godibile. Mi ricorda molto <InternalLink  slug="recensione-miami-blues-willeford"  text="Miami Blues di Willeford"  />, sopratutto per lo stile di scrittura.