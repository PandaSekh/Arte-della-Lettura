---
title: Recensione "Good Omens" di Terry Pratchett e Neil Gaiman
slug: recensione-good-omens-pratchett-gaiman
isPublished: true
publishedAt: 19-12-2019
updatedAt: 03-06-2021
category: Recensioni
type: Libro
image: GoodOmens.jpg
extract: "Ho acquistato Good Omens per via della presenza di Neil Gaiman tra gli autori, senza informarmi troppo sulla trama o sullo stile, sapevo solamente che si trattava di un libro umoristico. Purtroppo di Neil Gaiman manca lo stile e le atmosfere che ho trovato . Non so qual è stato il ruolo di Gaiman in questo libro, ma di sicuro non è stato lo scrittore principale."
---

<Book slug="good-omens" />

Ho acquistato Good Omens per via della presenza di Neil Gaiman tra gli autori, senza informarmi troppo sulla trama o sullo stile, sapevo solamente che si trattava di un libro umoristico.

Purtroppo di Neil Gaiman manca lo stile e le atmosfere che ho trovato <InternalLink text="in altri suoi libri" slug="recensione-american-gods" />. Non so qual è stato il ruolo di Gaiman in questo libro, ma di sicuro non è stato lo scrittore principale.

Considerando Good Omens come un libro qualsiasi, senza pensare agli autori, rimane comunque un libro mediocre. Non mi ha divertito, se non in un paio di scene, e per tutta la durata del libro mi sono annoiato, cercando di finirlo per completezza piuttosto che per piacere.

### Trama

La trama è piuttosto semplice: la fine del mondo sta arrivando, ma un angelo e un demone non sono d'accordo. Vivono bene nel nostro mondo e decidono quindi di fermare l'apocalisse.  
Il punto forte del libro non è la trama, ma dovrebbe essere l'umorismo. Purtroppo non mi ha mai divertito, anzi a volte l'ho trovato scontato.

Il libro è tedioso, non finisce mai e stanca facilmente, visto che la storia viene tirata troppo per le lunghe. Un po' di pagine in meno avrebbero sicuramente giovato al libro.

### Edizione

L'edizione attuale del libro prende spunto dalla [nuova serie TV](https://www.primevideo.com/?tag=adl0aa-21) per la copertina e per il titolo (precedentemente era conosciuto come "Buona apocalisse a tutti" e aveva una copertina oscena). L'edizione è di buona qualità, la copertina è più bella rispetto alla precedente e questo lo apprezzo, ma all'interno il libro è ricco di errori banali, come punteggiatura sbagliata e lettere mancanti o aggiunte per sbaglio. Errori di svista che una casa editrice come Mondadori potrebbe benissimo evitare.

### Conclusioni

Libro sconsigliato, non mi è piaciuto. Al momento sto guardando la serie TV, forse sarà migliore del libro. Potete guardare la serie TV su [Prime Video](https://www.primevideo.com/?tag=adl0aa-21) (cliccando sul link avrete un mese di prova gratuito).